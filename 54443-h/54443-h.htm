<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="sv" lang="sv">
  <head>
    <meta http-equiv="Content-Type" content="text/html;charset=utf-8" />
    <meta http-equiv="Content-Style-Type" content="text/css" />
    <title>
      The Project Gutenberg eBook of Hans excellens av Madagaskar, by Anders Eje.
    </title>

    <link rel="coverpage" href="images/cover.jpg" />

<style type="text/css">

a {
    text-decoration: none;
}

body {
    margin-left: 10%;
    margin-right: 10%;
}

h1 {
    text-align: center;
    clear: both;
}

h2,h3 {
    text-align: center;
    clear: both;
    page-break-before: always;
}

hr {
    margin-top: 2em;
    margin-bottom: 2em;
    clear: both;
}

hr.tb {
    width: 45%;
    margin-left: 27.5%;
    margin-right: 27.5%;
}

hr.chap {
    width: 65%;
    margin-left: 17.5%;
    margin-right: 17.5%;
}

p {
    margin-top: 0.5em;
    text-align: justify;
    margin-bottom: 0.5em;
    text-indent: 1em;
}

table {
    margin: 1em auto 1em auto;
    max-width: 40em;
    border-collapse: collapse;
}

td {
    padding-left: 2.25em;
    padding-right: 0.25em;
    vertical-align: top;
    text-indent: -2em;
}

.blockquote {
    margin-left: 10%;
    margin-right: 10%;
}

.book {
    font-size: 120%;
}

.center {
    text-align: center;
    text-indent: 0em;
}

.fm {
    page-break-before: always;
}

.gesperrt {
    letter-spacing: 0.2em;
    margin-right: -0.2em;
    font-style: normal;
}

.hanging {
    text-indent: -2em;
    padding-left: 2em;
}

.larger {
    font-size: 150%;
}

.pagenum {
    position: absolute;
    right: 4%;
    font-size: smaller;
    text-align: right;
    font-style: normal;
}

.poetry-container {
    text-align: center;
    margin: 1em;
}

.poetry {
    display: inline-block;
    text-align: left;
}

.poetry .verse {
    text-indent: -3em;
    padding-left: 3em;
}

.right {
    text-align: right;
}

.smaller {
    font-size: 80%;
}

.titlepage {
    text-align: center;
    margin-top: 3em;
    text-indent: 0em;
}

.u {
    text-decoration: underline;
}

@media handheld {

.gesperrt {
    font-style: italic;
    margin-right: 0;
    letter-spacing: 0;
}

}
    </style>
  </head>
<body>


<pre>

The Project Gutenberg EBook of Hans excellens av Madagaskar, by Anders Eje

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.



Title: Hans excellens av Madagaskar

Author: Anders Eje

Release Date: March 27, 2017 [EBook #54443]

Language: Swedish

Character set encoding: UTF-8

*** START OF THIS PROJECT GUTENBERG EBOOK HANS EXCELLENS AV MADAGASKAR ***




Produced by ronnie sahlberg and the Online Distributed
Proofreading Team at http://www.pgdp.net (This book was
produced from scanned images of public domain material
from the Google Books project.)






</pre>


<p><span class="pagenum"><a name="Page_1" id="Page_1">[1]</a></span></p>

<div class="fm">

<p class="center larger gesperrt">ANDERS EJE</p>

<h1>HANS EXCELLENS
AV MADAGASKAR</h1>

</div>

<p><span class="pagenum"><a name="Page_2" id="Page_2">[2]</a></span></p>

<hr class="chap" />

<div class="fm">

<p><span class="pagenum"><a name="Page_3" id="Page_3">[3]</a></span></p>

<p class="titlepage gesperrt">ANDERS EJE</p>

<p class="titlepage larger">HANS EXCELLENS<br />
AV MADAGASKAR</p>

<p class="center">ROMAN</p>

<p class="center smaller">ANDRA UPPLAGAN</p>

<p class="titlepage"><em class="gesperrt">Stockholm</em><br />
Albert Bonniers förlag</p>

<p><span class="pagenum"><a name="Page_4" id="Page_4">[4]</a></span></p>

<p class="titlepage smaller">STOCKHOLM<br />
ALB. BONNIERS BOKTRYCKERI 1916</p>

</div>

<hr class="chap" />

<p><span class="pagenum"><a name="Page_5" id="Page_5">[5]</a></span></p>

<h2 id="FORRA_DELEN">FÖRRA DELEN<br />
<span class="smaller">OM LEPPIN INTE GÅTT PÅ CIRKUS...</span></h2>

<p><span class="pagenum"><a name="Page_6" id="Page_6">[6]</a></span></p>

<hr class="chap" />

<p><span class="pagenum"><a name="Page_7" id="Page_7">[7]</a></span></p>

<h3 id="I">I.</h3>

<p>Egentligen hade jag inte alls tänkt gå ned
till tidningen den dagen; i grund och botten var
det nog den gamle ungkarlens svårighet att sticka
av från inrotade vanor och tider, som besegrade
värken i ryggen. Doktorn hade för sin del nedlagt
ett kategoriskt rörelseförbud under åberopande
av sina erfarenheter på nervsjukdomarnas
område, men klockan en kvart före elva voro mina
fötter, trots allt, i rörelse nedför trappan &mdash; precis
som de varit i tjugu års tid vid samma klockslag.</p>

<p>När jag skulle äntra spårvagnen, högg det till
som sju tusan i ryggen. Det var omöjligt &mdash; jag
kunde inte hålla tillbaka ett utrop av smärta.
Konduktören sträckte ut armen och fick mig upp.</p>

<p>&mdash; Har redaktören skadat sig? frågade han
hövligt.</p>

<p>&mdash; Nej, svarade jag, det är en gammal ischias,
eller kanske någon ny upplaga av den gamla.
Men det känns som ryggskott.</p>

<p><span class="pagenum"><a name="Page_8" id="Page_8">[8]</a></span></p>

<p>&mdash; Det kan just göra detsamma vad namn
eländet har, menade konduktören och nöp ett
sprund i kvittot, han räckte mig, värken blir inte
bättre &mdash; ens om den hade ett adligt namn.</p>

<p>Jag stretade så gott jag kunde från hållplatsen
till tidningsbyrån, men hur jag stretade var
klockan fem minuter över elva, innan jag hann
fram. Efter tiden! &mdash; det hade inte hänt mig på
många år... dagen efter Ilmers femtioårsdag...</p>

<p>Knappt hade jag hunnit slå mig ner vid skrivbordet
och veckla ut en av konkurrentavisorna
förrän dörren öppnades och herr Pabst, den äldste
bland vaktmästarna, trädde in. Han blev stående
mitt på golvet och sökte förläna sitt skråpuksporträtt
ett drag av knipslughet.</p>

<p>&mdash; Det är någon där ute som söker herr Grenander.</p>


<p>&mdash; Jag tar inte emot i dag.</p>

<p>Herr Pabst tog två steg närmare och såg än
mera knipslug ut.</p>

<p>&mdash; Det är en fröken, herr Grenander.</p>

<p>&mdash; Vilket inte förändrar mitt beslut, svarade
jag med något vassare röst.</p>

<p>Herr Pabst avancerade ytterligare en halv meter
och hans flöjtstämma blev honungslen:</p>

<p>&mdash; Det är en <em class="gesperrt">mycket vacker</em> fröken, herr
Grenander.</p>

<p>Nu högg det till i ryggen igen. Fullständigt
som ett knivstick.</p>

<p>&mdash; Satan ock, människa! for jag ut på toppunkten<span class="pagenum"><a name="Page_9" id="Page_9">[9]</a></span>
av raseri, ty smärtan var outhärdlig, hör
ni inte vad jag säger? Inte någon, inte någon
enda jä...</p>

<p>&mdash; Ursäkta, föll herr Pabst undan, ty han var,
som jag visst redan nämnt, inte något barn i
tjänsten, ursäkta, men jag visste inte att...</p>

<p>Och så var han borta.</p>

<p>Jag fortsatte den avbrutna meningen:</p>

<p>&mdash; ... att han hade ett av sina anfall av magsyra
i dag.</p>

<p>Ty, underligt nog, har den uppfattningen blivit
allmän på tidningen, att ryggvärken är magsyra.
Jag har aldrig brytt mig om att korrigera villfarelsen &mdash; man
vet aldrig vad nytta man kan
ha av andras misstag.</p>

<p>Stränga herrar regera inte länge. Efter en minut
var anfallet över och jag kunde med något så
när återvunnen sinnesro återta läsningen av
<em class="gesperrt">Morgontelegrafen</em>.</p>

<p>Se där! Kunde jag inte ha gett mig katten på
det? Här stod ju den där artikeln om våra kolonier
i Sydafrika som jag käxat på Ilmer en hel vecka
att få skriva. Man kunde bli grön för mindre.
En bra nyhetssak, som dessutom skulle reta gallfeber
på högern, ett polemiskt piller av tolfte
storleken, med uppståndelse, intervjuer, insändare,
gräl och skadeglädje i släptåg och skön blandning.
Just ett nummer för oss så här före kvartalsskiftet &mdash; gud
vete om det inte hade kunnat bli lika välgörande
som en riktigt bra följetong. Och så<span class="pagenum"><a name="Page_10" id="Page_10">[10]</a></span>
knycker Morgontelegrafen hela kakan, under det
att vi, <em class="gesperrt">vi</em> få stå där som ett fördömt eko. Ilmer
skulle hudflängas. Han har i sin redaktion den
ende verkligt sakkunnige i hela landet på de sydafrikanska
kolonierna &mdash; jag vågar säga det utan
skryt, ty det <em class="gesperrt">är</em> ett faktum &mdash; och så låter
han alltsammans gå oss ur händerna av någon
sorts bleknosig hänsyn till regeringen. Förmodligen.</p>

<p>Morrande som en igelkott tog jag itu med
artikeln. Rubrikerna &mdash; över sex spalter &mdash; voro
extra prima; redaktionen och rubriksättaren hade
gått med samma kärlek till verket. Nå, undra på
det! Men när jag hunnit ett par tuppfjät ned i
spalten, slog min sinnesstämning om. Alltsammans
var ett fruktansvärt nonsens &mdash; under min
snart trettioåriga tidningsmannabana har jag aldrig
på en plats sett så mycket ovederhäftigt dravel
hopat; och det vill inte säga litet. Nästan varenda
sakuppgift var rosenrasande. De enklaste och solklaraste
fakta hade skribenten fått om bakfoten,
hela artikeln var ett sammelsurium &mdash; historia,
statistik, export- och importsiffror, ja, till och med
landgränser hade den snälla människan läst fullständigt
baklänges. En stilla skadeglädje &mdash; den
starkaste av all glädje &mdash; steg som en varm våg
inom mig. Saken var inte så förkyld som jag i
första taget fruktat.</p>

<p>Just då hördes en försynt knackning på dörren.
Jag nästan hoppades det skulle vara Pabst, angelägen<span class="pagenum"><a name="Page_11" id="Page_11">[11]</a></span>
som jag var att släta över min ovänlighet
nyss.</p>

<p>Mycket riktigt. Det var Pabst.</p>

<p>&mdash; Fröken där ute..., sade Pabst, och såg bekymrad
ut. Mer blev det inte.</p>

<p>&mdash; Nå, käre Pabst, hartassade jag vänligt, vad
är det med fröken, om ni behagar?</p>

<p>Pabst sken med ett som en sol. Och skråpuksprofilen
blev ögonblickligen transparent igen av
den gamla knipsluga minen. Är magsyran redan
väck? tänkte han &mdash; det läste jag som i en öppen
bok.</p>

<p>&mdash; Fröken går inte, hon, sade Pabst. Det svor
hon på.</p>

<p>&mdash; Svor hon?</p>

<p>&mdash; Just precis. Herr Grenander skulle bara hört.
Så här sa hon...</p>

<p>&mdash; Sch, klippte jag av. Det finns ingenting
otrevligare än att höra unga flickor svära &mdash; även
om det skulle ske med en redaktionsvaktmästare
som ombud. Jag vet att det anses gammalmodigt,
men jag kan inte låta bli att förarga mig över
den moderna unga flickans &mdash; eller fruns &mdash; jargong
med slangspråk och svordomar i fasansfull
blandning. En rosenmun som stinker nikotin
och extemporerar rännstensslang &mdash; nej, det förorsakar
mig samma rent fysiska äckel som en
kubistisk tavla eller en rätt med härsken olja.
Jag vill gå undan och kasta upp.</p>

<p>&mdash; Om jag finge, började Pabst och drog sig<span class="pagenum"><a name="Page_12" id="Page_12">[12]</a></span>
om hakan med en smeksam gest åt ett obefintligt
helskägg.</p>

<p>&mdash; Vad då, min vän?</p>

<p>&mdash; Jag menar bara att fröken där ute förefaller
rätt så pigg att språka med, och så bryter hon
lite grand...</p>

<p>Nu blev det för starkt.</p>

<p>&mdash; Bryter hon också? Och på vilket tungomål,
om jag får fråga? Japanesiska kanske? (Jag avskyr
Japan!)</p>

<p>&mdash; Inte förstår jag... Men när hon uttalar herr
Grenanders namn, låter det så här: Gre-nang-dörr!</p>

<p>Grenangdörr!</p>

<p>Ett minne började vakna, smygande, dunkelt,
konturlöst. Gre-nang-dörr! Det var inte fransk
prononciation, inte heller spansk &mdash; någonting
mitt emellan, någonting, ja, kort och gott, någonting
ganska näpet. Men var hade jag hört det &mdash; en
gång för länge sedan &mdash; var?</p>

<p>Min nyfikenhet var väckt:</p>

<p>&mdash; Bed fröken med brytningen komma in!</p>

<p>Pabsts ansikte eklärerades inifrån en gång till &mdash; jag
undrade ett slag, om den unga fröken mutat
honom med annat än ögonen &mdash; sekunden efter
var han borta.</p>

<p>Lätta steg, fraset av en kjol...</p>

<p>Där stod hon.</p>

<p>&mdash; God dag, sade fröken och sträckte båda
sina händer mot mig, god dag, käre, älskade
farbror!</p>

<p><span class="pagenum"><a name="Page_13" id="Page_13">[13]</a></span></p>

<p>Så sant jag lever &mdash; hon sade farbror. En stor,
fyllig fröken med långa kjolar och en tre meter
i omkrets mätande hatt kallade mig, Albert Grenander,
för farbror &mdash; med en liten rolig trumvirvel
på vart och ett av r:en för resten. Visserligen
är jag fyrtiotvå, men det är väl ingen ålder
att skämmas för till den grad, att man låter
titulera sig farbror av fullvuxna människor.</p>

<p>&mdash; Förlåt, sade jag därför, stel som ett stärkkrås
från 1700-talet, jag kan verkligen inte påminna
mig...</p>

<p>Många förföriska fruntimmer har jag sett i min
dar, men denna överträffade vid gudarna allesammans...
Så hon kunde lägga huvudet på
sned och truta med mun! Gesten var oefterhärmlig &mdash; men
plötsligt slog det mig, att jag bestämt
sett den förut, någon gång långt borta... för
länge sedan... Gre-nang-dörr!...</p>

<p>&mdash; Jag visste nog, sade hon, och de stora,
svarta ögonen blevo blanka av vemod, det är
ju inget att undra på... Farbror har glömt lilla
Adorée, hon som hittade på det där med klockan.
Då tyckte farbror ändå det var bussigt gjort, ta
mej tusan.</p>

<p>Alla makter! Var det <em class="gesperrt">hon</em>? Adorée &mdash; med
något konstigt spanskt efternamn &mdash; tolv år på
den tiden. Nu &mdash; låt se &mdash; sjutton, kanske aderton!
Det <em class="gesperrt">var</em> hon! Tösen, som räddade en död mans
ära.</p>

<p>Jag uttömde mig i ursäkter, rätt platta och<span class="pagenum"><a name="Page_14" id="Page_14">[14]</a></span>
oviga, föreställer jag mig, ty jag blir alltid försagd
i damsällskap &mdash; och persvaderade ned
fröken i soffan mellan två Eiffeltorn av gamla
tidningar. Hon lyste sannerligen som en frisk
blomma på en skräphög, tyckte jag &mdash; <em class="gesperrt">då</em>; men
hade jag vetat vad som komma skulle...</p>

<p>Vi tittade på varandra en lång stund, hennes
min blev alltmera munter, och till sist brast hon
ut i ett skratt, som en romanförfattare skulle kallat
klingande, en sångare möjligen musikaliskt, men
i vilket jag, mitt nöt, spårade ett dissonerande
ackord av hånfull ysterhet över mitt eget tafatta
beteende. Då situationen på detta stupida sätt
ytterligare förvärrats för mig, öppnades plötsligt
dörren mellan mitt rum och redaktionssekreterarrummet,
och Kerman blev synlig på tröskeln.</p>

<p>Det fattades bara. Kerman är lika flott och
ogenerad i sitt uppträdande mot damer, som jag
är bakom flötet. En riktig fruntimmerskarl, en
veritabel Don Juan, har han i sitt sätt det där
överlägsna, beskyddande, myndiga, som i särskilt
hög grad lär slå an på könet. Inte en, utan
hundra gånger har min käre Kerman gycklat med
den stackars Alberts oföretagsamhet i erotiken och
jag glömmer aldrig hans i grunden misslyckade
försök att »ruska upp» mig en kväll efter ett
sammanträde i Publicistklubben. Dagen därpå
ville han knappt hälsa på mig &mdash; till den grad
hade jag åsamkat mig hans förakt. Men man
är en gång för alla sådan man är.</p>

<p><span class="pagenum"><a name="Page_15" id="Page_15">[15]</a></span></p>

<p>Nu hade naturligtvis Kerman hört tösens
muntra skratt tvärs genom den stängda dörren &mdash;
och där var han.</p>

<p>Först tittade han på flickan (naturligtvis) och
sedan på mig. Jag glömmer aldrig den blicken:</p>

<p>&mdash; Jaså, din filur, sade den, det är alltså <em class="gesperrt">därför</em>
du är så styv i ryggborstet! Kan man tänka
sig en så fullpiskad kanalje, här går han och
spelar komedi i tjugu år för två generationer
kamrater... Men vänta du!</p>

<p>Detta sade alltså blicken. Läpparna formade
han till följande ord &mdash; med en lätt och elegant
bugning för flickan:</p>

<p>&mdash; Jo, jag <em class="gesperrt">tackar</em> jag, min käre Albert!</p>

<p>Och så tog den boven sig för att <em class="gesperrt">äta</em> tösen,
bit för bit, med ögonen.</p>

<p>Men hon lät inte äta sig utan vidare, hon.
Kerman hade väl hunnit ungefär till halsen, då
den älskvärda unga damen kvitterade näsvisheten
med att räcka ut tungan &mdash; i hela dess längd
&mdash; åt honom. Det var ingen vacker grimas, gud
bevare oss, men den hade ögonblicklig effekt.
Kerman, för vilken denna händelse antagligen var
fullständigt ny och oberäknad, slog genast till
en snabb reträtt utan varje spår av värdighet.
Dörren föll igen bakom honom &mdash; det var verkligen
en neslig flykt.</p>

<p>&mdash; Vad var det för en apekatt, söta farbror?
se där, ordagrant, den fråga, som Kermans uppträdande
framkallade. Jag började känna en nervös<span class="pagenum"><a name="Page_16" id="Page_16">[16]</a></span>
oro för utgången av detta samtal och beslöt att så
fort som möjligt göra slut på det. Men en tillrättavisning
ansåg jag först vara på sin plats:</p>

<p>&mdash; Kära barn, sade jag allvarligt, det är ytterst
olämpligt både att räcka ut tungan åt min vän
Kerman och kalla honom för apekatt. Och inte
heller tycker jag om, att du titulerar mig
farbror.</p>

<p>Den unga damen spärrade upp ögonen och
lade huvudet än en gång på sned. (Å, detta fördömda
koketteri!)</p>

<p>&mdash; Såå? Men jag kallade alltid farbror för
farbror förr i världen. Och då tyckte farbror
om det.</p>

<p>&mdash; Det var <em class="gesperrt">då</em>, det, min vän. Nu är du stora
damen.</p>

<p>Stora damen började skratta igen &mdash; gudarna
vete varför!</p>

<p>&mdash; Och vad skall jag säga nu? I... i stället
för farbror?</p>

<p>Ingenting, tänkte jag föreslå, men hejdade mig.
Tänk om den impulsiva varelsen skulle börja gråta.
Hellre vad som helst...</p>

<p>&mdash; Kalla mig Albert, hemställde jag, med bortvänt
huvud.</p>

<p>Hon klappade händerna av förtjusning och
porlade fram en ny liten skrattande vattubäck.</p>

<p>&mdash; Albert! Ett sådant vackert namn! Albert!
Alberto! Vet du vad?</p>

<p>&mdash; Nej.</p>

<p><span class="pagenum"><a name="Page_17" id="Page_17">[17]</a></span></p>

<p>&mdash; Jag säger Alberto, jag. Alberto! Alberto!
Tack, Alberto mio.</p>

<p>&mdash; Tack, svarade jag i en, som jag tror, ganska
reserverad ton. Och nu, tillåt mig en fråga: med
vad kan jag stå dig till tjänst?</p>

<p>Flickans ansikte speglade en livlig oro.</p>

<p>&mdash; Skall det komma nu genast? Är det nödvändigt...
Alberto?</p>


<p>&mdash; Du får verkligen ursäkta, men jag har en
smula arbete, som tar sin tid. Är det något ledsamt
du har att meddela?</p>

<p>&mdash; Det kommer alldeles an på hur man tar
det. Jag tycker det är roligt jag. Men du,
Alberto...</p>

<p>&mdash; Jag?</p>

<p>&mdash; ... kanske inte alls tycker det är roligt, du.</p>

<p>&mdash; Nå, låt höra i alla fall.</p>

<p>Adorée fick ett plötsligt intresse för sina lackerade
tåhättor på kängorna, och jag tog tillfället i
akt att smyggranska hennes ansikte. Detta måste
vara en fullkomlig skönhet av sydländsk typ,
långa, skuggande ögonfransar, en fin, vek mun
&mdash; som på ett porträtt av Gainsborough &mdash; en
ansiktsoval efter den mest beundransvärda relief i
konsthistorien.</p>

<p>Två sekunder senare slog hon upp sina ögon &mdash;
och jag slog ned mina.</p>

<p>&mdash; Du sade nyss, att du hade mycket att göra,
Alberto. Kan vi inte skjuta upp den här förklaringen
till i eftermiddag &mdash; eller i morgon?</p>

<p><span class="pagenum"><a name="Page_18" id="Page_18">[18]</a></span></p>

<p>I eftermiddag eller i morgon! Adorée bodde
alltså i huvudstaden. Jag erfor en lindrig nyfikenhet
att få veta hos vem, men nöjde mig med
att kasta fram:</p>

<p>&mdash; Det är följaktligen en mycket lång förklaring
du går och bär på, lilla Adorée.</p>

<p>Återigen ögonfransarna...</p>

<p>&mdash; Den är lång, ja, Alberto. Men den kan
nog göras kort också. Bara med några ord.</p>

<p>&mdash; Förträffligt! Den korta är just i min smak.
Tag den, min tös, men låt det gå fort. Alltså!</p>

<p>Aldrig förr har någon människa slagit sina
armar kring mina knän, men det var just vad
Adorée med det konstiga efternamnet nu gjorde.
Och hennes tunga uttalade följande ord, som
alltjämt med sina rullande r ringa i mina öron:</p>

<p>&mdash; Låt mig stanna hos dig, Alberto, Alberrrto!
Jag har inte någon i hela världen mer än dig.
Tant Rissel är död och jag känner ingen, ingen
människa...</p>

<p>Jag reste mig upp &mdash; häftigt, vill jag tro, ty
självbevarelsedriften är gud vare lov även hos
den kultiverade individen en impuls av ganska
elementär styrka. Vad var detta annat än en
överrumpling, en försåtlig och bakslug attack mot
ett vapenlöst offer? Vad hade jag med denna
unga människa att göra, denna &mdash; ja, tösunge, som
jag rent par hasard mött en gång på en avlägsen
lantgård, någon sorts underligt, främmande appendix<span class="pagenum"><a name="Page_19" id="Page_19">[19]</a></span>
till en inte mindre underlig mordbrandsaffär?
Fanns det en enda rimlig anledning?...</p>

<p>För övrigt var ju hela saken otänkbar. Ett
löjligare projekt har aldrig kastats fram &mdash; ens
i riksdagen, när debatten rört sig om våra sydafrikanska
kolonier. Jag lever bokstavligen som
en eremit, <em class="gesperrt">ser</em> inte min städerska mer än en
gång i månaden och hälsar på min gamla syster,
som bor ett stycke ut i Bingen, varje nyårsdag.
Även om jag underkastade mig alla personliga
olägenheter och tog med mig fröken till hotell
Standard vid måltiderna &mdash; var skulle jag göra av
henne <em class="gesperrt">mellan</em> målen; för att inte tala om
nätterna? Alldeles oavsett att jag inte har den
allra minsta skyldighet...</p>

<p>Det enda rationella var naturligtvis att formulera
avslaget så bestämt, så oryggligt, att varje
invändning från början måste anses utesluten.
Att säga ifrån, att ge besked klart, men inte
ohövligt, kort, men inte onödigt skarpt &mdash; var
och en är sig själv närmast; varför skall man vara
mera hänsynsfull mot andra än mot sin egen
kropp?</p>

<p>Jag drog mig alltså ytterligare ett stycke från
den unga damen och yttrade ungefär följande:</p>

<p>&mdash; Min bästa &mdash; hm &mdash; Adorée. Vad du föreslår
är inte bara fullständigt otänkbart, det är
absurt ända till löjlighet. Jag varken kan eller
vill gå med på förslaget &mdash; mina skäl äro alltför<span class="pagenum"><a name="Page_20" id="Page_20">[20]</a></span>
många att ens räkna upp. Seså, det är mitt sista
ord i den här saken.</p>

<p>Men detta skulle jag aldrig ha sagt.</p>

<p>I en eller annan roman har jag &mdash; för mycket
länge sedan och uteslutande på resande fot &mdash;
läst om förtvivlade, sorgsna, bedjande kvinnotårar
&mdash; kvinnotårar, olika slag. I praktiken hade jag
gud ske lov aldrig erfarit något om dem förrän
i denna stund, och jag önskar &mdash; men, det gör
detsamma nu. Adorée brast i gråt, men inte i
en vanlig nordisk, hygglig gråt, sådan jag sett
den beskrivas och föreställt mig den, utan hon &mdash;
eller rättare jag &mdash; överfölls av en om tropikernas
ursinniga, skyfallsartade virvelstormar påminnande
katastrof. Tårarna formligen sköljde kinderna,
kroppen skakade våldsamt, från röda förvandlades
läpparna till blå, med dragning åt violett, och ur
strupen trängde de mest underliga, hjärtslitande
ljud...</p>

<p>Jag blev dödligt skrämd. Jag har aldrig förut
i hela mitt liv varit så rädd.</p>

<p>Med föreställningen, att den unga damen skulle
kvävas eller träffas av en hjärtattack, blandades
förskräckelsen, att någon skulle komma. Det
var förargligt nog med Kerman och den skrattande
tösen nyss, men sjuttio gånger sju resor värre
ställde sig saken med den hysteriskt gråtande.
Misstankarna mot min person skulle naturligtvis
övergå i visshet &mdash; inte nog med att jag var
en humbug så där i största allmänhet, när det<span class="pagenum"><a name="Page_21" id="Page_21">[21]</a></span>
gällde kvinnokönet; nu hotades jag av anseende
som en <em class="gesperrt">brute</em>, en cynisk förförare, som bragte
unga kvinnor till förtvivlans brant. Innan skvallret
hunnit utanför tidningens portar skulle jag vara
moraliskt dömd för misshandel av en värnlös
kvinna, jag, som under pressdiskussionen för
några år sedan med värme pläderat för prygelstraffets
renässans vid våldförande av kvinnor
&mdash; utom i djurplågerimål förstås.</p>

<p>Allt detta for på bråkdelen av en sekund genom
min hjärna. Mera villrådig var jag emellertid inte
än jag begrep att här måste handlas &mdash; och
handlas raskt.</p>

<p>&mdash; Tyst, i himlens namn, bad jag, sluta upp att
gråta, annars...</p>

<p>Nu kommo några oartikulerade ljud; till slut
förstod jag dem:</p>

<p>&mdash; Jag går direkt härifrån i sjön.</p>

<p>Och så styrde det desperata vidundret rakt mot
dörren.</p>

<p>Här fanns endast <em class="gesperrt">ett</em> att göra.</p>

<p>&mdash; Om du genast slutar att gråta och tar ditt
förnuft till fånga, skall du få din vilja fram.</p>

<p>Snyftningarna togo slut som om de blivit avklippta
med en sax.</p>

<p>&mdash; Får jag stanna? Säkert? Får jag stanna hos
dig?</p>

<p>&mdash; Ja.</p>

<p>&mdash; På hedersord, Alberto?</p>

<p>&mdash; Ja, på hedersord.</p>

<p><span class="pagenum"><a name="Page_22" id="Page_22">[22]</a></span></p>

<p>Jag trotsar vilken som helst av våra skådespelerskor
att göra efter Adorées mimiska konststycke.
Ansiktet lyste av förtjusning, och hade
jag inte nyss sett tårarna droppa mellan de smala
fingrarna, skulle jag kunnat gå ed på, att de
ögonen inte gjutit tårar på år och dag. Den
fysikaliska matematiken har en viss formel för
vätskornas avdunstningshastighet &mdash; jag är fullt
övertygad om, att Adorées tårar skulle framtvinga
en revision av V=K.T.(F-f)√W̅:̅B̅.</p>

<p>En obeskrivlig lättnad kände jag, trots allt, i
detta ögonblick. Adorée försökte gripa mina nedbläckade
fingertoppar, vilket inte lyckades, och
sade med den ärligaste hänförelse i tonen:</p>

<p>&mdash; Jag vill bli din slavinna, Alberto.</p>

<p>Att reda ut det moderna samhällets frihetsbegrepp
i denna lilla konstiga hjärna ansåg jag vara
fåfängt och yttrade därför ingenting om slavinneprojektet.
Med några mycket varsamma frågor &mdash;
skräcken för tårarna satt i mig &mdash; försökte jag i
stället få klarhet i några inte oväsentliga detaljer
rörande min nya skyddsling.</p>

<p>Det var inte mycket jag fick veta.</p>

<p>Vad jag erfarit under mitt sorgliga besök för
fem år sen på det härjade Hamsten klarnade
emellertid för mitt medvetande småningom. Under
ett uppehåll i de bedrövliga kriminella undersökningarna
hade jag för fru Rissel uttryckt min förvåning
över att finna detta främmande flickebarn i
hemmet. Ja, det var också en egendomlig historia.<span class="pagenum"><a name="Page_23" id="Page_23">[23]</a></span>
Eduard Rissel hade varit på en av sina vanliga
långa affärsresor &mdash; denna gången till Spanien &mdash;
och när han kom hem hade han tösen med sig.
Hon hette Adorée Villanueva och var dotter till
en spansk sjökapten i Cadiz. »Han dog när jag
var där» &mdash; hade Eduard sagt &mdash; »vi voro vänner
&mdash; han gjorde mig en stor tjänst en gång &mdash; vi få
ta hand om tösen.» Och så var det avgjort. När
katastrofen lade Hamsten öde och ryckte med sig
Eduard var Adorée tolv år gammal &mdash; och tolvåringen
räddade, som jag nyss antytt, Eduard
Rissels namn från vanära och smuts. Men av
pengarna blev det i alla fall inte mycket över,
nätt och jämnt till en knapp livränta, som betalade
det nödvändigaste för tant Rissel och Adorée i
en stuga, femton kilometer från statsbanans minsta
station. Dagarna räckte till att hålla nöden utanför
knuten och så gingo åren tills tant Rissel en tidig
vintermorgon inte kunde besluta sig för att vakna.
Doktorn skrev att dödsorsaken var slaganfall, och
så var det inte vidare med det.</p>

<p>Kvarlåtenskapen realiserades &mdash; det blev några
hundra &mdash; och doktorn var inte obenägen att ta
hand om både den och Adorée, men tösen hade
satt sig i sinnet att hon skulle till farbror Grenander,
som en gång hade bett henne inte glömma
bort honom. Det hade Adorée lovat och ett löfte
<em class="gesperrt">var</em> ett löfte!</p>

<p>Hur många tanklösa ord kastar en människa ut
under sin färd genom jämmerdalen? Ord, som<span class="pagenum"><a name="Page_24" id="Page_24">[24]</a></span>
betyda <em class="gesperrt">intet</em> för den, som vårdslösar med dem,
<em class="gesperrt">allt</em> för den som kanske av en ren slump fångar
upp dem!</p>

<p>&mdash; Nå, frågade jag med lätt hjärtklappning,
var har du gått i skola då, min lilla Adorée?</p>

<p>Flickan log ett leende, som glittrade av tändernas
bländande emalj.</p>

<p>&mdash; Skola, sade hon. Inte finns det skolor på
landet!</p>

<p>&mdash; Du har alltså inte gått i någon skola?</p>

<p>&mdash; Nej, Alberto, det har jag inte, gud ske lov!</p>

<p>&mdash; Tant Rissel har då haft en lärarinna åt dig?</p>

<p>&mdash; En lärarinna! Vad skulle det tjäna till? En
lärarinna kostar pengar, och livräntan var ta mej
sjutton smal nog ändå.</p>

<p>Jag satte mig kapprak i stolen och försökte
rynka ögonbrynen:</p>

<p>&mdash; Adorée!</p>

<p>&mdash; Alberto.</p>

<p>&mdash; Du får inte säja så där.</p>

<p>&mdash; Hur så där?</p>

<p>&mdash; Använda dylika ord. Som du gjorde nyss.</p>

<p>&mdash; Har jag använt dylika ord, och du inte vill
det, så lovar jag att aldrig göra så mera.</p>

<p>&mdash; Du förstår kanske inte, vad jag menar?
frågade jag med någon stränghet i tonen.</p>

<p>Adorée lade huvudet på sned &mdash; ånyo.</p>

<p>&mdash; Nej, sade hon, jag förstår inte ett smack.
Inte ett smick, smack, smorum. Så nu vet du
det, Alberto mio.</p>

<p><span class="pagenum"><a name="Page_25" id="Page_25">[25]</a></span></p>

<p>Jag beslöt att tills vidare avstå från varje pedagogisk
ansträngning. Bäst att gå eländet rakt på
livet.</p>

<p>&mdash; Adorée, sade jag därför allvarligt, hör på.
Jag måste göra dig några frågor. Men svara
utan omsvep och räddhåga.</p>

<p>Adorée spärrade upp sina vackra ögon.</p>

<p>&mdash; Räddhåga! Vad är det?</p>

<p>Nej! Detta började bli hjärtängsligt. Frågeställningen
påminde om ett barns &mdash; ett barn på
fyra, fem år. Ett helt vanligt begrepp i en bildad
människas ordförråd existerade inte för denna
unga dam på sjutton &mdash; fysiskt utvecklad som
en tjuguåring.</p>

<p>&mdash; Kan du läsa? frågade jag bryskt, och jag
fruktar att min ton kunde varit mjukare.</p>

<p>&mdash; Ja-a. Men det går inte fort.</p>

<p>&mdash; Kan du skriva?</p>

<p>Nu kom svaret ändå mer tvekande.</p>

<p>&mdash; Jaa-a. Men jag gör det inte gärna, och...</p>

<p>&mdash; Och vad?</p>

<p>&mdash; Det blir inte vackert.</p>

<p>Är det någon som har sagt, att hos en kvinna
står utseendet i omvänt förhållande till pikturen?
Eller är det min egen uppfinning?</p>

<p>Jag fortsatte förhöret.</p>

<p>&mdash; Hur är det med dina språkkunskaper? Kan
du något annat språk än vårt lands?</p>

<p>&mdash; Si, señor, kom repliken morskt och rappt,
si, señor, castillano.</p>

<p><span class="pagenum"><a name="Page_26" id="Page_26">[26]</a></span></p>

<p>Jag hajade till. På den punkten var Adorée
alltså överlägsen sin beskyddare. Jag kan till husbehov
treva mig fram i en spansk tidning med
hjälp av latinet och franskan &mdash; men tala språket,
nej, på det försöket skulle jag bryta tungan.</p>

<p>Vidare. Religion: kunskaper som en fjärdeklassist,
och knappt det, matematik: de fyra räknesätten
med hela tal, naturvetenskap: vad är det?,
kemi och fysik: en huvudruskning.</p>

<p>&mdash; Nå, litteratur då?</p>

<p>&mdash; ??</p>

<p>&mdash; Böcker, menar jag. Vad har du läst för
roliga böcker?</p>

<p>&mdash; Nu är du dum, Alberto mio, inte har jag
läst några roliga böcker. Var skulle jag ha fått
dem ifrån?</p>

<p>Alltså litterär analfabet. Kanske var det bäst
så, under förhandenvarande omständigheter. Vem
vet vad en modern roman &mdash; eller ändå mer
en åttitalsroman &mdash; skulle haft för effekt på detta
underligt inrättade hjärnskrin!</p>

<p>Efter ytterligare några frågor hade jag så där
tämligen klart för mig Adorée Villanuevas andliga
habitus. Min solklara plikt tycktes vara att först
och främst bringa system och vetande i detta
intellektuella kaos. Att här fanns tacksamt och
smidigt material att forma skulle till och med
en kvinna kunnat se. Dessa ögon skvallrade nämligen...
men därom har jag visst gjort en anteckning
förut.</p>

<p><span class="pagenum"><a name="Page_27" id="Page_27">[27]</a></span></p>

<p>Det gällde nu bara de yttre formerna; frågan
om bostad, vård, tillsyn. Egentligen fanns det
knappt mer än en utväg &mdash; till att börja med:
syster Caroline ute i Bingen. Jag misstänkte nog,
att samlivet mellan dessa båda kvinnor skulle skära
sig &mdash; orsaken varför <em class="gesperrt">vi</em> så sällan träffas är Carolines,
om inte precis intolerans, så oförsonlighet.
Men det var aldrig min mening att Adorée skulle
vistas hos syster längre tid än vad som behövdes
för att skaffa henne plats i ett hyggligt pensionat
med tillfredsställande moralisk och intellektuell
nivå.</p>

<p>Jag meddelade Adorée mitt beslut, och hon
nickade tankfull.</p>

<p>&mdash; När får jag träffa dig då, Alberto? frågade
hon.</p>

<p>&mdash; Jag kommer och hälsar på dig, så ofta jag
får tid!</p>

<p>&mdash; Och sedan?</p>

<p>&mdash; När sedan?</p>

<p>&mdash; Då jag är fullärd och moralisk och flygfärdig?</p>

<p>&mdash; Då få vi väl försöka skaffa dig en hygglig
man att flyga med. Eller hur?</p>

<p>Adorée brast ut i skratt:</p>

<p>&mdash; Det skall bli djäkligt skojigt, sade hon.</p>

<p><span class="pagenum"><a name="Page_28" id="Page_28">[28]</a></span></p>

<hr class="tb" />

<p>Caroline tog saken precis som jag väntat. Tösen
fick stanna i symaskinsrummet medan jag, längst
in i Carolines sängkammare, berättade hennes
historia. När jag slutat, frågade Caroline:</p>

<p>&mdash; Du har alls inga förpliktelser mot flickan?
Förstå mig rätt. Inga förpliktelser <em class="gesperrt">av något
slag</em>?</p>

<p>&mdash; Naturligtvis inte, svarade jag, det trodde jag
du hade förstått. Men man kunde ju inte kasta
ut människobarnet på gatan.</p>

<p>&mdash; Hm, genmälde Caroline skarpt, och det fick
jag tolka som jag ville.</p>

<p>Sedan fördes Adorée Villanueva in.</p>

<p>&mdash; Detta är, presenterade jag, Adorée Villanueva,
min skyddsling, och detta är tant Caroline.
Du skall kalla denna dam tant Caroline, Adorée.</p>

<p>&mdash; Ja, Alberto, det skall jag, eftersom du
önskar det.</p>

<p>Hon lade en onödigt stark tonvikt på ordet du.</p>

<p>Caroline betraktade Adorée med mycken stränghet
och allvar. Det väckte tydligen hennes missnöje
att inte tösen slog ned ögonen och rodnade
av blygsamhet &mdash; som det förmodligen brukades
i Carolines ungdom &mdash; utan med glad frimodighet
kvitterade granskningen i samma myntsort.</p>

<p>&mdash; Nå, duger jag si så här, tant Carrroline?
frågade Adorée med en liten spets i tonen och
en mycket lång trumvirvel på r:et i Caroline.</p>

<p>Adorées nya tant svarade inte, men drog ögonbrynen
en liten hårsmån närmare varandra.</p>

<p><span class="pagenum"><a name="Page_29" id="Page_29">[29]</a></span></p>

<p>&mdash; Du skall stanna någon tid hos mig, Adorée,
sade hon.</p>

<p>Tösen frågade mig med blicken &mdash; vad skulle
nu <em class="gesperrt">det</em> tjäna till? &mdash; och jag nickade. Adorée
nöjde sig med att befordra nicken vidare till
Caroline, vars missbelåtenhet tydligen befann sig
i hastig tillväxt.</p>

<p>Det var emellertid inte av feghet jag skyndade
mig förklara, att jag genast måste återvända till
tidningen. Dels hade ju hela förmiddagen gått
till spillo mitt i kolonifrågans brådskande artikeluppslag,
och dels trodde jag verkligen, att Adorée
och min kära syster bättre skulle kunna ta sig
fram till någon sorts samförstånd på tu man hand.</p>

<p>I trappan upp till redaktionsbyrån mötte jag
Ilmer. Han skulle till utrikesministern och hade
bråttom. Jag ville skynda förbi med en hastig
nick, men Ilmer högg tag i mitt ena rockskört.
Den allvarsamma minen hade lämnat plats för
ett fullständigt tjuvpojksporträtt &mdash; jag hade ingen
aning om att Ilmer kunde te sig på det sättet.</p>

<p>&mdash; Vad du ser full av sjutton ut, kunde jag inte
låta bli att säga.</p>

<p>&mdash; Det har kanske sina skäl, menade Ilmer.</p>

<p>&mdash; Vad då för skäl?</p>

<p>&mdash; Ja, inte är det visiten hos excellensen.</p>

<p>&mdash; Nej, det kan jag väl förstå.</p>

<p>&mdash; Hm!</p>

<p>Jag började tycka att situationen var otrevlig<span class="pagenum"><a name="Page_30" id="Page_30">[30]</a></span>
och greps av en smygande aning att Kerman redan
varit framme och skvallrat.</p>

<p>Äventyret med Adorée började bra &mdash; här befann
jag mig i en skev eller löjlig ställning ansikte
mot ansikte med min egen huvudredaktör. En
förklaring skulle se ut som en ursäkt; därför
teg jag. Antagligen blev mitt minspel vid detta
beslut något bistert &mdash; Ilmer brast nämligen ut i
skratt.</p>

<p>&mdash; Jag har något i kikarn åt dig, sade han sedan,
något riktigt finurligt. Men var och en sin egen
hemlighetsmakare. God middag.</p>

<p>Det gick trögt med artikeln. Eljest brukar det
minsann inte saknas mig ord, när våra sydafrikanska
kolonier komma på tapeten, men i dag var
det rent besatt. Jag fick inte en mening klar
och fristående &mdash; och efter en ingress, som hade
den rätta träsmaken att avskräcka läsarna, rev
jag remsan i sju stycken och började fundera
på min nya roll som Alberto. Ilmers uppträdande
nyss gav en liten försmak av vad jag hade att
vänta &mdash; och då är Ilmer den personifierade
gentlemannen. Men det har alltid varit min vana
att eggas av motgångar och svårigheter; tanken
att söka komma ifrån de nya plikter, som makterna
samlat över mitt huvud, var mig mera fjärran än
någonsin.</p>

<p>Emellertid föll det mig in, att jag kanske borde
lägga fram saken, sådan den var, för Kerman.
Han är visserligen en cyniker men inte av det<span class="pagenum"><a name="Page_31" id="Page_31">[31]</a></span>
tvättäkta slaget. Jag har alltid haft intrycket att
Kermans cynism mera är en gest, en pose, ett
koketteri än en karaktärsegenskap. Han har i
grund och botten ett gott hjärta &mdash; och en cyniker
med hjärta är som en skallerorm utan gifttänder,
fullständigt ofarlig.</p>

<p>Kerman höll på att rulla en cigarrett av sin
evinnerliga caporaltobak och hade rent bord. Tillfället
var alltså gynnsamt. Jag stängde dörren
till stora redaktionsrummet och började, gående
av och an på golvet, relatera huvuddragen av
Adorées historia, så mycket jag kände till av den.
När jag kommit till slutet, d. v. s. till dags dato,
hänvisade jag till de händelser han själv varit i
tillfälle att följa &mdash; åtminstone fragmentariskt.</p>

<p>&mdash; Där har du alltsammans, förklarade jag och
gjorde halt och front mot min åhörare.</p>

<p>Han satt stilla som en kissemåns i solskenet
&mdash; och log. Cigarretten hade längesedan slocknat
i mungipan.</p>

<p>&mdash; Nå, frågade jag, en smula irriterad, vad säger
du? Vad tycker du? Vad råder du mig till?</p>

<p>Kerman svarade ordagrant detta:</p>

<p>&mdash; Jag gratulerar dig, gamle stofil. Du har
pengar i banken att kosta på dig ett nöje. Tag hand
om tösen. Det är ett förtjusande nummer, tro mig.</p>

<p>Vilken jargong! Ett förtjusande nummer!</p>

<p>Ja, om han åtminstone hade sagt: ett oeducerat
nummer, ett utomordentligt oeducerat nummer.</p>

<p>För det är vad hon är.</p>

<hr class="chap" />

<p><span class="pagenum"><a name="Page_32" id="Page_32">[32]</a></span></p>

<h3 id="II">II.</h3>

<p>Flickan som räddade en död mans ära.</p>

<p>Det var en sensommardag för fem år sedan
&mdash; ur journalistisk synpunkt en tröstlös söndag.
Ingenting ville hända, världen tycktes ha stannat.
Telefonerna stodo tigande som Egyptens präster
i sina skåp, gatan låg öde, utblåst, nyhetsbyråerna
iakttogo en generad tystnad och tidningens brevlådor
gapade med tomma, uppspärrade käftar.
Kerman stod i skjortärmarna vid fönstret och anropade
makterna om bara ett aldrig så anspråkslöst
söndagsslagsmål &mdash; man kunde ju inte fylla tidningen
uteslutande med familjenyheter, skisser
och följetong.</p>

<p>En pojke från sätteriet stod i dörren och begärde
manuskript. Det fanns inte en lapp med
två skrivna ord. Jag kan icke här återge det
vokabulära sätt, varpå Kerman gav honom besked.</p>

<p>Men då öppnades dörren och ett av Expresstelegrafens
bud blev synligt. Pojken slängde fram<span class="pagenum"><a name="Page_33" id="Page_33">[33]</a></span>
ett kuvert och Kerman grep det med en lystenhet
som han inte ens försökte dölja.</p>

<p>&mdash; Se, sade han och pekade på det röda
Alexanderkorset i hörnet, som angav att nyheten var
viktig och brådskande, när nöden är som störst...</p>

<p>Så slet han upp omslaget.</p>

<p>Kvantiteten var inte överväldigande &mdash; tio
maskinskrivna rader &mdash; men kvaliteten var så
mycket bättre, från vår synpunkt sett.</p>

<p>Det stora godset Hamsten härjades av eld,
ägaren, den över allt landet bekante affärsmannen
Eduard Rissel hade begått självmord genom
att dränka sig ungefär samtidigt som elden bröt
ut. Rissel hade dragits med dåliga affärer sista
tiden &mdash; egendomen var högt försäkrad...</p>

<p>Jag måste verkligen beundra Kerman för hans
förmåga att ögonblickligen organisera ett förstklassigt
reportage. Han hade knappt läst telegrammet
till slut, förrän han på pricken visste hur
han skulle få det bästa och mesta möjliga ur
händelsen. Dell beordrades att skaffa bilder av
slottet, dess invånare och alla i närheten boende.
Berger skulle reda ut Rissels affärsförhållanden,
Ellwax fick skriva nekrologen, Winter intervjua
de intresserade brandförsäkringsbolagens chefer
och Leppin &mdash; plus en fotograf och en tecknare
&mdash; ofördröjligen ta tidningens bil ut till Hamsten.
Hallå, Leppin! Var är Leppin? Intet svar i lokaltelefon.
Leppin är obefintlig. Satans karl! Var
är Leppin?</p>

<p><span class="pagenum"><a name="Page_34" id="Page_34">[34]</a></span></p>

<p>Slutligen gavs besked. Leppin hade, övertygad
om dagens journalistiska hopplöshet, avvikit till
någon av stadens nöjeslokaler, <em class="gesperrt">antagligen</em>
cirkus.</p>

<p>Kermans drag hårdnade.</p>

<p>Det var <em class="gesperrt">då</em> jag undfick min idé. Jag erbjöd
mig att ersätta Leppin, att resa i hans ställe till
Hamsten. Det var längesedan jag sysslade med
reportaget &mdash; varför inte återuppliva gamla minnen?
&mdash; Synnerligast som jag varit en smula bekant
med Rissel och inte gärna ville tro att han
kunde ha sitt finger med i ett brott.</p>

<p>Kerman slog till &mdash; och fem minuter senare
rusade jag i tidningens bil med 80 kilometers
hastighet stora landsvägen fram ut till Hamsten.</p>

<p>Jag skall inte uppehålla mig vid det dryga
utredningsarbetet. Alla indicier pekade åt samma
håll &mdash; mot Eduard Rissel. Elden var anlagd,
troligen klockan fyra på eftermiddagen, och några
timmar senare hittades Rissels döda kropp i den
närbelägna sjön. Hans fickur hade stannat på 4,24.</p>

<p>Polisens teori var enkel som en addition.</p>

<p>Rissel stod så nära ruin som en människa kan
stå, men med några tiotusen i kontanter skulle
han kunna hålla sig flytande &mdash; kanske över den
värsta krisen. Försäkringsbeloppet räckte precis
till. Men när handlingen utförts och elden anlagts
hade Rissel gripits av förskräckelse över sitt verk
och berövat sig livet.</p>

<p>Alla yttre iakttagelser stämde som sagt med<span class="pagenum"><a name="Page_35" id="Page_35">[35]</a></span>
denna teori, Eduard Rissel tycktes dömd. Jag
erkänner för egen del gärna, att jag lät sannolikhetsregeln
gälla gentemot förståndsregeln, som
sade mig att Eduard Rissel inte <em class="gesperrt">kunde</em> begå en
brottslig handling. Och ändå slogs jag i mina
artiklar hårdnackat för de stackars tunna argument,
som talade till hans favör.</p>

<p>Ända till den dagen hade jag knappast observerat
den lilla utländska tösen, Adorée Villanueva
som rörde sig som en ål mellan gråtande anhöriga,
bistra myndighetspersoner, förskräckta
grannar och den nyfikna pöbeln, som höll sig
framme som vanligt. Jag vet inte vem som kunde
ha sagt henne, att jag kämpade så gott jag kunde
i tidningen för att rentvå den dödes minne. Hon
kom emellertid en middag och anförtrodde mig
att hon ville sätta sig i besittning av Rissels klocka.</p>

<p>&mdash; Det går inte, sade jag, polisen har hand om
klenoden, som ligger i ett förseglat förvaringsrum.</p>

<p>Adorée hängde med huvudet. Jag frågade:</p>

<p>&mdash; Vad skulle du med klockan att göra?</p>

<p>&mdash; Jag skall tala om det, men på <em class="gesperrt">ett</em> villkor.</p>

<p>&mdash; Och det är?</p>

<p>&mdash; Att farbror hjälper mig.</p>

<p>&mdash; Bara jag förmår.</p>

<p>&mdash; Det litar jag på. För det första kan det bevisas,
att farbror Eduard alltid drog upp sin klocka
om kvällarna. Har man hållit på med en viss sak
ett helt liv, så ändrar man inte plötsligt vanor.
Jag är säker på att farbror Eduard inte levde<span class="pagenum"><a name="Page_36" id="Page_36">[36]</a></span>
söndag förmiddag. Varför skall jag förklara sedan.
Om nu en urmakare fick hand om klockan, så
skulle han naturligtvis kunna se på fjädern eller urverket,
om klockan gått i fem timmar eller sjutton.</p>

<p>&mdash; Det håller jag för sannolikt.</p>

<p>&mdash; Om han då kan ta på sin ed, att klockan
inte gått mer än ungefär fem timmar efter sista
uppdragningen, så är det i högsta grad antagligt
att självmordet ägt rum klockan 4,24 på morgonen
&mdash; alltså tolv timmar innan elden bröt ut på
Hamsten.</p>

<p>&mdash; Vid gud, flicka, det ligger något i vad du
säger.</p>

<p>Adorée blev utom sig av förtjusning, när jag
genast satte i gång med en undersökning efter den
nya hypotesen. Polisen var först obenägen att
gå med på saken, men jag fick en av kollegerna
över på min sida. Det visade sig att tösens antagande
var riktigt &mdash; urmakarn förklarade på ed
att klockan gått mellan fyra och sju timmar, i
varje fall icke mera än sju timmar, och detta
blev faktiskt den ända, med vilken sedan hela
härvan nystades upp. Det ligger utom ramen för
dessa anteckningar att redogöra för gången av
undersökningen; de flesta erinra sig nog än i
dag den raketföljd av sensationella händelser, som
kom världen att falla ur den ena överraskningen
i den andra under fortsättningen av Hamstensrannsakningen.
Vad jag nu tydligt erinrar mig är
att Adorée och jag blevo mycket goda vänner<span class="pagenum"><a name="Page_37" id="Page_37">[37]</a></span>
och höllo bra ihop under den vecka, jag hade
anledning att för tidningens räkning stanna kvar
på Hamsten. Men för en journalist är livet i
högre grad än för andra människor ett kalejdoskop,
där upplevelsernas glasbitar slumpvis och i
rask följd fogas till varandra, och där minnet
tränas lika mycket för att glömma som för att
komma ihåg. Strax efter Hamstensreportaget kom
först regeringskrisen och sedan järnvägsolyckan
med den långvariga ansvarsdiskussionen i pressen,
som det föll på min lott att sköta i våra spalter.
Lilla Adorée var glömd &mdash; utplånad ur mitt minne.</p>

<p>Och så i går ... Efter mina anspråksbegrepp
om våldsamma omstörtningar i privatlivet &mdash; en
hel revolution, med nya intressen, nytt ansvar,
nya bekymmer. Ett människoöde lagt i mina
händer.</p>

<p>Och varför? Den yttersta orsaken till denna
revolution?</p>

<p>Att Leppin en sensommardag för fem år sedan
behagade svika sin journalistiska plikt och avvika
till cirkus.</p>

<p>Och så talar man om en förnuftig världsordning!</p>

<hr class="chap" />

<p><span class="pagenum"><a name="Page_38" id="Page_38">[38]</a></span></p>

<h3 id="III">III.</h3>

<p>Jag gjorde Kerman orätt i förra veckan. Han
hade inte skvallrat ur skolan; till Ilmers spjuveraktiga
sätt fanns en annan förklaringsgrund än
den jag antog. Sedan ett par dagar vet jag vad
min huvudredaktör menade med, att han hade
något i kikarn åt mig.</p>

<p>Det var för övrigt i torsdags. Kerman kom
in i mitt rum och tog, enligt sin vana, stöd med
ryggen mot den upphettade kakelugnen. Han
hade något på hjärtat &mdash; det var inte till att ta
miste på. Ett roat leende kom mig att tro, att jag
begått något misstag i min artikel om behovet
av en ny varutransportstadga.</p>

<p>Men det var inte det.</p>

<p>&mdash; Har Ilmer talat med dig? började han.</p>

<p>&mdash; Ja, svarade jag sanningsenligt, det har han,
men inte i dag.</p>

<p>&mdash; Då kommer han att göra det.</p>

<p>I tonen låg något mystiskt. &mdash; Kerman lade
tonvikt på varje ord, liksom för att antyda, att det
väntade meddelandet från Ilmer var av utomordentlig<span class="pagenum"><a name="Page_39" id="Page_39">[39]</a></span>
vikt. Men jag gav mig katten på att reta
Kerman och visade därför inte ett spår till nyfikenhet.</p>

<p>&mdash; Jaså, svarade jag &mdash; och lät saxen avsluta
ett påbörjat klipp.</p>

<p>&mdash; Apropå, fortsatte Kerman, har du din förmögenhet
i säkra papper?</p>

<p>&mdash; Anser du Kreditbankens aktier säkra? Men
varför frågar du det? Hotas vi av krig och örlog?</p>

<p>&mdash; Inte precis <em class="gesperrt">vi</em>.</p>

<p>&mdash; Men jag?</p>

<p>Kerman nickade.</p>

<p>&mdash; Kanske.</p>

<p>Just då ringde en av telefonerna i redaktionssekreterarrummet,
och Kerman försvann med en
hastighet, som han lyckats göra oberoende av en
i tämligen stark tillväxt stadd korpulens.</p>

<p>Varför neka att Kermans dunkla tal väckt min
nyfikenhet? <em class="gesperrt">Vad</em> menade han? Och vad bar
Ilmer i skölden?</p>

<p>Om jag hade mina pengar säkert placerade?
Vad kunde detta ha för sammanhang med huvudredaktörens
förestående meddelande?</p>

<p>Min för en journalist inte alldeles vanliga ekonomiska
situation har mer än en gång givit kamraterna
anledning till kommentarer. Själve Ilmer
har vid ett tillfälle &mdash; trakasserad av journalistikens
tusen och en komplikationer &mdash; uttalat sin förvåning
över, att jag hängde i med tidningsarbete
&mdash; utan tvingande ekonomiska skäl.</p>

<p><span class="pagenum"><a name="Page_40" id="Page_40">[40]</a></span></p>

<p>&mdash; Vore jag i dina kläder, sade han öppenhjärtligt,
så stannade jag här inte en dag längre.</p>

<p>Och Dell turnerade på sitt galghumoristiska
sätt saken så här, när han en gång blev utsatt för
ett viggförsök:</p>

<p>&mdash; Tror du jag satt här, om jag ägde den
minsta av rikets sedlar.</p>

<p>Ja, vad är det egentligen som håller mig fast?
Tidningsarbetet är uppslitande &mdash; jag har förbannat
det mer än en gång. Mina räntor svara
ungefär mot en statsrådslön och för mina personliga
behov skulle en folkskollärares gage gott
förslå. Likväl trälar jag från morgon till kväll
och lägger det ena dussinet manuskriptblock efter
det andra under min penna. Allmänheten grälar
på tidningarna, men kan inte undvara dem &mdash;
det är kanske så med själva tidningsarbetet också?
Eller ligger förklaringen till fallet Grenander helt
enkelt däri, att jag känner mig illamående vid
blotta tanken att någon annan än jag skulle skriva
kolonialpolitik i våra spalter?</p>

<p>Nu kom Pabst.</p>

<p>&mdash; Redaktör Ilmer ber om ett samtal.</p>

<p>Utmärkt. Nu skulle det visa sig var Kermans
hemlighetsfullhet hade sina rötter.</p>

<p>Jag klättrade uppför vindeltrappan. Ilmer var
vid ett briljant lynne &mdash; det hörde jag på långt
håll &mdash; hans ljusa tenor gnolade <em class="gesperrt">mezza voce</em>
cavatinan ur »Faust».</p>

<p><span class="pagenum"><a name="Page_41" id="Page_41">[41]</a></span></p>

<p>&mdash; Nå, se där, sade han, var hälsad dygdens
kyska boning! Stäng dörren väl om dig, här är
stora saker i görningen.</p>

<p>&mdash; Ska vi störta regeringen?</p>

<p>&mdash; Bättre upp.</p>

<p>&mdash; Skandalisera teaterchefen?</p>

<p>&mdash; Bättre upp.</p>

<p>&mdash; Avskaffa kvacksalveriet?</p>

<p>&mdash; Bättre upp.</p>

<p>&mdash; Nej, nu har jag gissat ut i gränslinjerna
för alla tre dimensionerna.</p>

<p>&mdash; Du glömmer att Zöllner och Liebmann skaffat
oss en fjärde.</p>

<p>&mdash; Som i detta speciella fall...?</p>

<p>&mdash; Erbjuder ett utomordentligt intressant studieobjekt.</p>

<p>Ilmer drog ut en låda och tog fram en cigarr,
som han snoppade och tände med avsiktlig långsamhet.</p>

<p>I det första rökblosset stötte han ut följande
fråga:</p>

<p>&mdash; Du är fullständigt fri och oberoende och
behöver inte ta hänsyn till någon annan människas
önskningar beträffande din person?</p>

<p>Jag gjorde, nu verkligt överraskad, en gest som
<em class="gesperrt">kunde</em> betyda ja på den första frågan, nej på den
andra.</p>

<p>Nu slog bomben ner.</p>

<p>&mdash; Har du lust att resa till Sydafrika på en sju,
åtta månader.</p>

<p><span class="pagenum"><a name="Page_42" id="Page_42">[42]</a></span></p>

<p>&mdash; Till Sydafrika?</p>

<p>&mdash; Ja. Först till Kapstaden. Sedan till våra
kolonier både i öster och väster.</p>

<p>&mdash; Aha!</p>

<p>&mdash; Du förstår. Här har varit en del krångel
sista tiden, regeringen vet faktiskt varken ut eller
in. Rapporterna äro otillförlitliga &mdash; isynnerhet de
ekonomiska rapporterna &mdash; de officiella lögnerna
dugga tätt och friskt som ett majregn. Opinionen
har ingenting att <em class="gesperrt">ta</em> på &mdash; annat än den intuitiva
förvissningen att allting är på tok där nere. Vi
behöver någonting ordentligt att välta högern över
ända med nästa session.</p>

<p>&mdash; Begriper.</p>

<p>&mdash; Din sakkunnighet på området är av ingen
betvivlad eller bestridd, du övertygar dig om förhållandena
på ort och ställe, samlar din portfölj
så full som möjligt av för ministeriet komprometterande
dokument, får en härlig sjöresa hem just
på höstsidan, och i din nekrolog kommer det att
stå med corpus kursiv: han störtade kolonialministern
och räddade fäderneslandet! Nåå?</p>

<p>&mdash; Jag reser. Naturligtvis. Inte för nekrologens,
men för sakens skull.</p>

<p>Ilmer lade bort cigarren och gnuggade händerna.</p>

<p>&mdash; Utmärkt. Lorenzo, som är en förträfflig
ångare, går från Bordeaux den tolfte. I dag ha
vi den fjärde &mdash; hela åtta dagar till förberedelser.
Det räcker. Ett kreditiv på sex tusen står till ditt
förfogande.</p>

<p><span class="pagenum"><a name="Page_43" id="Page_43">[43]</a></span></p>

<p>Nu var det min tur att säga: det räcker. Jag
förklarade saken avgjord, bekräftade uppgörelsen
med ett handslag och krånglade mig nedför
vindeltrappan igen. Inkommen i mitt rum,
fann jag en lapp på skrivbordet. Där stod: <em class="gesperrt">Du
skall ringa till Bingen 27.</em> &mdash; Syster Carolines
telefonnummer! Först då slog den tanken
mig: <em class="gesperrt">Adorée!</em> Hade jag rätt att lämna henne,
om inte vind för våg, så utan personlig tillsyn en
så pass lång tid som sju, kanske åtta månader?
Kunde jag stå till svars, <em class="gesperrt">om</em> något skulle hända
tösen, med hennes impulsiva, oberäkneliga temperament?</p>

<hr class="tb" />

<p>Med förhållandet mellan Adorée och hennes
nya tant Caroline gick det som jag i hemlighet
fruktat &mdash; korteligen, det gick inte alls. Adorée
uppsade syster Caroline tro och lydnad redan
andra dagen, och jag måste fara ut till Bingen
och hämta fröken ofördröjligen för att avvärja
handgripligheter. Till all lycka kunde den hygglige
doktor Heil omedelbart bereda Adorée en
plats på det under hans inspektorat stående, högt
ansedda Berchska pensionatet &mdash; hade inte så
varit förhållandet vet jag sannerligen inte, vad
jag skulle tagit mig till. Fröken Berch lär vara
en alldeles utomordentlig människa med en på
samma gång mjuk och fast hand &mdash; just någonting
för min stackars lilla skyddsling. Jag fann<span class="pagenum"><a name="Page_44" id="Page_44">[44]</a></span>
också vid mitt besök på pensionatet ett par dagar
efteråt allting i bästa ordning. Fröken Berch
skakade visserligen småleende på sitt huvud, när
jag frågade, hur det gick för Adorée, men något
annat hade jag uppriktigt sagt inte väntat.</p>

<p>&mdash; Utom på vissa frappanta punkter är fröken
Villanuevas okunnighet <em class="gesperrt">bottenlös</em>, förklarade
fröken Berch, och om hennes uppförande vill jag
inte ens tala.</p>

<p>Jag hänvisade till hennes naturell, till hennes
exotiska härstamning ...</p>

<p>Fröken Berch var förstående. Hon ansåg att
Adorée ur pedagogisk synpunkt erbjöd ett mycket
intressant experiment &mdash; dessutom hade hon en
mindre vanlig begåvning. Säkert borde det bli ett
mycket vackert resultat, men det skulle komma
att ta tid; man fick inte begära det omöjliga.
Heil tillade att jag utan fruktan kunde lägga
Adorées både moraliska och intellektuella daning
i fröken Berchs händer &mdash; och jag tror, han har rätt.</p>

<p>Vid sådant förhållande finns ju ingen anledning
att hysa oro. Adorée har det &mdash; både andligen
och lekamligen &mdash; så bra hon någonsin kan få
det under min frånvaro. Och när jag om sju
månader kommer tillbaka är det en liten riktigt
kultiverad och verserad dam som tar emot mig
vid västra järnvägsstationen:</p>

<p>&mdash; Soyez-le bienvenu, monsieur Grenangdörrr!</p>

<p><span class="pagenum"><a name="Page_45" id="Page_45">[45]</a></span></p>

<hr class="tb" />

<p>Ju mera jag tänker på saken, dess lämpligare
finner jag de arrangemang som i fråga om Adorée
måste vidtagas i anledning av min resa. Det lär
nämligen, enligt doktor Heils mening, inte vara
riktigt lyckligt, att jag finns till hands som klagoinstans
när fröken Villanuevas önskningar och
planer inte stämma överens med fröken Berchs.
Vetskapen att förmyndaren befinner sig på så
och så många tusen sjömils avstånd är, har man
försäkrat mig, ägnad att i viss mån stödja uppfostrarinnan
i hennes kall. Min människokännedom
säger mig också, att det mycket väl kan
finnas fog för ett sådant resonemang.</p>

<p>Det är i dag den elfte &mdash; jag har beställt sovvagnsplats
med tåget till Bordeaux i kväll. Ilmer
och Kerman ville ha mig ut på middag, men jag
skyllde på resbrådska och avböjde. Först hade
jag tänkt göra ännu &mdash; ett sista &mdash; besök i Berchska
pensionatet och bjuda Adorée farväl, men vid
närmare eftersinnande har jag kommit till övertygelsen
att det är klokast att låta bli. Scenerna
i onsdags kunde möjligen upprepas, och det vill
jag inte riskera för något pris.</p>

<p>Saken var helt enkelt den, att jag meddelade
Adorée nyheten om min förestående resa till Kapstaden.
Hon visade genast alla tecken till den
livligaste glädje, föll mig om halsen på sitt oreflekterade
sätt och ropade:</p>

<p>&mdash; Så roligt, så förb... jag menar, så förfärligt
roligt! Alberto mio!</p>

<p><span class="pagenum"><a name="Page_46" id="Page_46">[46]</a></span></p>

<p>&mdash; Vad för något? sporde jag, något överraskad.
Blir du glad att jag skall resa bort?</p>

<p>&mdash; Hela mitt liv har jag längtat att få göra
en resa med en stor båt, helst till Cadiz förstås,
men annars vart som helst, bara det blir söder ut.
Så kommer du och talar om att vi ska göra en
sådan resa &mdash; skulle jag inte bli glad då?</p>

<p>&mdash; Det kan inte vara ditt allvar, sade jag bestämt.</p>

<p>Adorées händer föllo ned efter sidorna.</p>

<p>&mdash; Vad då? frågade hon och spärrade upp
ögonen.</p>

<p>&mdash; Att tro att du skall få följa med.</p>

<p>&mdash; Naturligtvis är det mitt allvar, Alberto. Det
vore alltför hemskt annars.</p>

<p>&mdash; Nej, min lilla Adorée, sade jag, nu ännu
bestämdare än förut. Det du föreslår är <em class="gesperrt">fullständigt</em>
orimligt, <em class="gesperrt">absolut</em> omöjligt. Det
finns så många skäl och orsaker, som ställa sig i
vägen för ett sådant arrangemang, att jag skulle
kunna hålla på en hel dag utan att ändå hinna
räkna upp dem alla.</p>

<p>Den omedelbara följden av dessa ord blev att
Adorée upphävde ett förfärligt tjut av förtvivlan,
och detta förorsakade i sin ordning, att fröken
Berch kom in i rummet. Med några få ord förklarade
jag sammanhanget och fröken Berch
nickade; hon förstod nog, hon. Därpå började
vi båda två försöka tala förnuft med flickan, men
det ville alls inte lyckas. Hon grät och bad ömsevis<span class="pagenum"><a name="Page_47" id="Page_47">[47]</a></span>
&mdash; ett slag låg hon på sina knän också, precis
som ett par veckor tidigare i mitt rum på redaktionsbyrån.</p>

<p>Efter en stund gick Adorées förtvivlan över
i ursinne. Hon stampade med klackarna i golvet,
knöt händerna och tog alla möjliga exotiska makter
till vittnen på, att hon <em class="gesperrt">skulle</em> följa med på
resan. Fröken Berch och jag utbytte en blick
av hemligt förstånd; det föreföll mig, som om hon
önskade, att jag skulle dra mig tillbaka. Då detta
precis stämde med mina egna önskningar avlägsnade
jag mig stillsamt, övertygad att fröken Berchs
pedagogiska erfarenhet inte skulle lämna henne
i sticket.</p>

<p>I dag har jag per telefon efterhört Adorées
sinnesstämning. Den hysteriska krisen &mdash; om jag
så får kalla den &mdash; tycks vara alldeles över,
Adorée är lugn, nästan tyst.</p>

<p>&mdash; Men det var en svår pers, förklarade fröken
Berch. Den unga damen har ett &mdash; lyckligtvis &mdash;
sällsynt obändigt lynne. Men det skall vara bättre
när redaktörn kommer tillbaka.</p>

<p>&mdash; Och i dag?</p>

<p>&mdash; Senast i morse förklarade hon mycket bestämt:
jag följer med Alberto på resan, hör ni
det, fröken Berch, jag följer med honom, det
är mitt fasta beslut. Men det är barnets monomana
envishet &mdash; hon har redan resignerat.</p>

<p>Jag uttalade en förhoppning att så verkligen<span class="pagenum"><a name="Page_48" id="Page_48">[48]</a></span>
var förhållandet, men bad i alla fall pensionatsföreståndarinnan
att fördubbla sin vaksamhet.</p>

<p>&mdash; Redaktörn kan vara <em class="gesperrt">fullständigt</em> lugn,
bedyrade fröken Berch. Fröken Villanueva lämnas
inte ur sikte en minut och för säkerhets skull har
jag låst in hennes ytterkläder och hattar &mdash; fast
den åtgärden är nog överflödig. Dessutom saknar
hon medel &mdash; till och med för en spårvagnsresa...</p>

<p>Nu hemställde jag, att fröken Berch inte ett
ögonblick skulle misstänka, att jag hyste något
det allra avlägsnaste misstroende beträffande pensionatets
förmåga att i alla detaljer fylla sin
vårdande verksamhet och bad dess föreståndarinna
att till Adorée Villanueva framföra uttrycken av
mina bästa välönskningar. Vid framkomsten till
Capetown skulle jag inte dröja att genom brev
eller vykort låta min nya skyddsling erfara ett
och annat om resans behag &mdash; och obehag.</p>

<p>När jag hakade upp telefonluren erfor jag en
trygghetskänsla, som konfirmerade min avsikt att
resa utan något nytt möte med Adorée. Det
arbete och det mål som nu ligga framför mig
fylla så helt och hållet min idévärld, att jag
<em class="gesperrt">måste</em> stryka bort allt annat. Men då jag sätter
punkt för den sista artikeln i polemiken om våra
sydafrikanska kolonier kommer jag också att sätta
punkt för min journalistiska verksamhet. Det sista
kapitlet skall bli det tyngsta &mdash; sedan får jag
möjligen ett annat mål att nå.</p>

<p>Jag har nedskrivit dessa anteckningar före min<span class="pagenum"><a name="Page_49" id="Page_49">[49]</a></span>
avresa som ett stöd för minnet &mdash; om jag skulle
behöva kontrollera mitt eget intellektuella och
sentimentala utgiftskonto under två rätt underliga
veckor av mitt liv. Bankvalvet får bevara dessa
blad &mdash; före en möjlig och mycket trolig autodafé.
Den största tillfredsställelsen av mitt självbiografiska
referat får jag möjligen vid konstaterandet av
det korrekta uttalet av en viss fransysk fras:</p>

<p>&mdash; Soyez-le bienvenu, monsieur!</p>

<p><span class="pagenum"><a name="Page_50" id="Page_50">[50]</a></span></p>

<hr class="chap" />

<p><span class="pagenum"><a name="Page_51" id="Page_51">[51]</a></span></p>

<h2 id="SENARE_DELEN">SENARE DELEN<br />
<span class="smaller">HERR GRENANDERS EXPEDITION</span></h2>

<p><span class="pagenum"><a name="Page_52" id="Page_52">[52]</a></span></p>

<hr class="chap" />

<p><span class="pagenum"><a name="Page_53" id="Page_53">[53]</a></span></p>

<h3 id="FORSTA_KAPITLET">FÖRSTA KAPITLET.<br />
<span class="smaller">Lorenzo.</span></h3>

<p>Furstbiskopen och madame Lamelle hade råkat
i tvist strax efter lunchen.</p>

<p>Sjön låg vattrad i sidenblått. En och annan
lättjefull hävning &mdash; ungefär som när en middagssovare
vänder sig i hängmattan, grymtande av belåtenhet
över tillvaron &mdash; kom solknippena att
åka guldkana nedför vågryggarna. Lorenzo var
kritande vit som en svan &mdash; eller en ångbåt på
teatern &mdash; och klöv havet med ett ljud, som om
tusen nyslipade saxar gått genom sidenvävnader
från Lyon eller Lausanne.</p>

<p>Lorenzos maskinhjärta klappade lugnt och starkt
som på en atlet med sjutton vårar på nacken.
Om fyrtioåtta timmar skulle ångaren smyga sin
babordssida mot Madeiras lystna piroger, röra
stjärtfenan i ett vatten som doftade av vin och
strandörter, höra klatschandet av åror i vattenbrynet
&mdash; smala, långa åror, förda av bronserade
kvinnoarmar.</p>

<p><span class="pagenum"><a name="Page_54" id="Page_54">[54]</a></span></p>

<p>Bordeaux och Biscaya hade varit onådiga. Hamnen
i Bordeaux kokade vit och utanför piren flög
seglen i trasor från en smäcker skuta, som trotsat
väder i fyrtio höstar.</p>

<p>Men på gränsen mellan Portugal och Spanien
bytte Neptun humör. Sjön blev slät som ett
tennisgolv, och solen ansträngde sig, föga olik
en slarvig, söndagssupande maskinist på måndagsmorgonen
i ett hus med värmeledning. Man höll
på att smälta av hettan.</p>

<p>Det var på andra dagen av Lorenzos färd från
Bordeaux som metamorfosen inträffade. Galoscher
och rockar förpassades otacksamt till reserven,
krämfärgad flanell, vit cheviot lyste mot det blå
&mdash; och för ett tillfälligt lån av någon däcksstol
kunde överstewarden begära ett halvt pund utan
att bli ansedd som svindlare.</p>

<p>Alla grå och dammiga funderingar stuvades
undan i gepäckets mest fördolda vrår och på
andra däck samlades skeppsorkestern, en oktett,
utan att någon ens bett dem om det. Solen
klatschade i mässingen; marschen skrällde så gud
sig förbarme, men det var ingen som hörde
annat än treklang och dominant.</p>

<p>Promenaddäck myllrade.</p>

<p>På fjädrande vador rörde sig den kastiljanske
markisen, don Ramon, som först blivit tagen för
grand av Spanien &mdash; inte bara av akterstäderskorna.
Hans mustascher glänste i blåviolett mot olivhyn
och tätt bakom honom gick hans sekreterare, som<span class="pagenum"><a name="Page_55" id="Page_55">[55]</a></span>
för effektens skull tydligen var hämtad från Norge
eller Danmark, en herre med hy av lilja och hår av
halm. Sekreteraren, vars namn för övrigt var herr
Sirius, rökte en cigarrett och kisade oftast mot det
guldpudrade havet, så man aldrig kunde se vad
det var för kulör kring hans pupiller.</p>

<p>Vidare tre herrar av engelsk nationalitet, som
plötsligt med flaxande ögonlock upptäckte att en
överhavsfärd hade flera behag än en auctionbridge.
Det var mr Lifton, lord Fairy och sir
Phil. Ingen av dem hade förut ens gittat ta
hissen från rökrummet upp till översta däck. Nu
gingo de här i tennisskor, sade inte ett dyft &mdash;
och det var vackert så.</p>

<p>Blamant få passagerare på första klass var det
den här resan; knappt trettio. Sir Phil tyckte
verkligen det var obehagligt &mdash; kontrollen föreföll
närgången.</p>

<p>Musiken spelade &mdash; falskt ibland, och mindre
falskt när det ville sig så &mdash; herrarna promenerade
sin flanell, eller hängde sig till omväxling över
relingen, damerna slogo i sina romaner och två
franska barn i engelska strumpor och koltar lekte
den universella leken tafatt. Tiden var som sagt
några kvartar efter lunchen.</p>

<p>Just då började madame Lamelle sin tvist med
furstbiskopen &mdash; fast hon naturligtvis sedan var
färdig att ge sin högra hand (en mycket vacker,
smal och vit, fast åldrad hand) i pant på att det
var hans helighet som började. De båda sutto<span class="pagenum"><a name="Page_56" id="Page_56">[56]</a></span>
vid ett litet korgbord på babords sida, med skydd
för vind och sol, bispen till vänster, damen till
höger, och på bordet stod isvatten, socker, citron
och cigarretter (som ingen av dem naturligtvis
beställt och ingen rörde).</p>

<p>Furstbiskopen var precis en sådan figur som
man träffar på i spirituella franska teaterpjäser,
något till åren, men inte gammal, klok, kultiverad,
erfaren, tolerant, med ett stänk av erotik, som
en blommande rosenkorg till vinjett över de egna
äventyrens epilog &mdash; en hy av smultron och
mjölk bakom en silverblandad mustasch. Ögon
grå och en djärvt skuren näsa.</p>

<p>Ni har sett honom?</p>

<p>Madame Lamelle är liten och explosiv. Hon
har kanske inte haft lika många kärleksäventyr
i sin dag som furstbiskopen, men det är alls
icke <em class="gesperrt">därför</em> hon är full av motsägelselusta. Tre
gånger gift och lika många gånger skild vet hon
på pricken vad det vill säga att elda erotiska brasor
och slå vatten på dem. Just för den sakens skull
har hon blivit ursinnig på furstbiskopen.</p>

<p>Hela det städade grälet rör sig om en för övrigt
mycket enkel förstaklasspassagerare. Han har antecknat
sig i registret som Albert Grenander,
redaktör, embarkerande i Bordeaux &mdash; destination
Kapstaden.</p>

<p>Omedelbart före den paus, som ofta inträder i
ett kultiverat gräl just i det ögonblick, då en
motsvarande kontrovers mellan obildade personer<span class="pagenum"><a name="Page_57" id="Page_57">[57]</a></span>
övergår i handgripligheter, hade madame Lamelle
yttrat:</p>

<p>&mdash; Skillnaden mellan oss är, att ers helighet
är erotiker av vana och jag av böjelse.</p>

<p>Då denna replik inte ägde det allra minsta samband
med tvistefröet, herr Albert Grenander, hade
furstbiskopen tystnat. Men han gjorde det som
en klok karl &mdash; med ett småleende, skylt av
mustaschen.</p>

<p>Under pausen tänkte hans helighet för sig själv
att herr Albert Grenander inte på långa tag var
värd en sådan ära som att vålla schism mellan
katolska kyrkan och erotiken. Furstbiskopen hade
alldeles nyss själv sagt sin mening om mannen:
en blandning av pedanteri och självtillräcklighet,
tyvärr kryddad av otvivelaktig hederlighet plus en
påtaglig färdighet i vissa speciella grenar av journalistiken.
Herr Grenander levde sydafrikanska
kolonier, andades sydafrikanska kolonier, talade
sydafrikanska kolonier. Frågade man efter denne
herres hälsotillstånd med anledning av den oroliga
Biscaya, riskerade man att få till svar: Mosambiquekanalen.</p>

<p>Madame Lamelle däremot stödde sina iakttagelser
på vissa fysionomiska kännetecken. Näsvinklar,
ögonglober, linjerna kring munnen, handens form
och röstens djup &mdash; allting hos denne man skvallrade
om sinnliga böjelser. Det fanns intet sannare
ordspråk än »I det lugnaste vattnet gå de största<span class="pagenum"><a name="Page_58" id="Page_58">[58]</a></span>
fiskarna» och herr Albert Grenander var otvivelaktigt
en mycket stor fisk.</p>

<p>&mdash; Era invändningar spela er många spratt,
madame, började furstbiskopen &mdash; utan att tänka
på något särskilt.</p>

<p>&mdash; Menar ni att jag är skild tre gånger? frågade
madame Lamelle hotande.</p>

<p>&mdash; Gud bevare mig väl, bedyrade hans helighet,
skilsmässa existerar, som ni vet, helt enkelt inte
för den kyrka jag tillhör, och därför är min obetydlighet
till den grad ovederhäftig i den sortens
angelägenheter, att jag nästan skulle vara mogen
för ledamotskap i någon kommitté med uppgift
att utreda och till regeringen inom sex månader
inkomma med yttrande, huruvida &mdash; &mdash; &mdash;</p>

<p>Madame Lamelle började skratta.</p>

<p>&mdash; När allt kommer omkring, sade hon, är
kanske fallet Grenander löst lättare och enklare
än någon av oss tror &mdash; &mdash; &mdash;</p>

<p>Madame avbröt sig, sköt korgstolen några decimeter
närmare bordet och sänkte rösten en halv
ton:</p>

<p>&mdash; När man talar om trollen stå de i farstun.</p>

<p>Prelaten nickade.</p>

<p>&mdash; Det här trollet <em class="gesperrt">går</em>, mumlade han.</p>

<p>En herre av medellängd, snarare korpulent än
motsatsen, iförd grå kavajkostym, men utan
huvudbonad, kom sakta gående på promenaddäck.
Han läste hela tiden i en bok och såg varken till
höger eller vänster. De guldbågade glasögonen<span class="pagenum"><a name="Page_59" id="Page_59">[59]</a></span>
förstärkte intrycket av världsfrånvarande studium,
det tunna blonda håret lyste i solen. När han
hunnit fram till räcket midskepps vände han om,
mekaniskt, utan att lyfta blickarna från boksidorna
och återtog vandringen. Det låg något på en
gång blygt och ändå målmedvetet över denna
figur &mdash; men det stillsamma draget dominerade.</p>

<p>&mdash; Hur kan ni tro, madame? suckade furstbiskopen
och runkade på huvudet.</p>

<p>&mdash; Har jag kanske inte fått vatten på min kvarn?
inföll madame Lamelle stridslystet. Har ni någonsin
hört talas om eller sett en person, som <em class="gesperrt">går</em>
och läser? Är det brukligt att man tar en bok
och fördjupar sig i den mitt i den värsta folkträngsel
&mdash; till på köpet under pretention att folk
skall gå ur vägen och dra sig undan, därför att
man själv är urståndsatt att se sig för. Nej, vet ni
vad, min kära biskop, det där är en hänsynslöshet,
som bara bestyrker min teori angående mannen
och hans hemliga laster.</p>

<p>Furstbiskopen svarade inte. För sin del ansåg
han saken slutdebatterad, även om en lång sjöresas
nervfrestande enahanda tvingar till ekonomisering
med samtalsämnena. Madame Lamelle
åter bara väntade på en ny replik från prelaten för
att få slita på sin kära käpphäst ytterligare.</p>

<p>Då blev kaptens guldgalonerade vita mössa
synlig bakom raden av däcksstolar. Det hörde
till god ton ombord att växla några ord med
ångarens befälhavare &mdash; och det brukade gå så till<span class="pagenum"><a name="Page_60" id="Page_60">[60]</a></span>
att kapten, på vägen från kommandobryggan till
hytten, sakta kryssade sig fram mellan stolarna
och distribuerade hälsningar och anrop, ungefär
som en snäll farbror delar ut karameller.</p>

<p>Men i dag var det en annan ordning. Kapten
Le Moine hade inte ens tid att hälsa, han gick
hastigt rakt fram med rynkade ögonbryn. När
han hunnit till furstbiskopen och madame Lamelle,
stannade han.</p>

<p>&mdash; Har ers helighet sett till doktor Morin?</p>

<p>Doktor Morin var skeppsläkaren.</p>

<p>&mdash; Ja, svarade prelaten, som ansågs ha reda på
allting och någon gång motsvarade sitt rykte, för
en halvtimme sedan satt monsieur Morin i baren
vid en grenadine.</p>

<p>Kapten ville skynda bort, men madame Lamelle
högg tag i linnerockens galonerade ärm.</p>

<p>&mdash; Vad står på? frågade hon. Är någon sjuk?
Vad har hänt?</p>

<p>&mdash; Något högst märkvärdigt har inträffat, svarade
kapten Le Moine, slet sig lös och var borta.</p>

<p>&mdash; Hörde ni, biskop? frågade madame Lamelle
och hennes ögon brunno som två facklor, hörde
ni? Det har hänt något. Det har hänt något högst
märkvärdigt.</p>

<hr class="chap" />

<p><span class="pagenum"><a name="Page_61" id="Page_61">[61]</a></span></p>

<h3 id="ANDRA_KAPITLET">ANDRA KAPITLET.<br />
<span class="smaller">D:r Morin öppnar en åder.</span></h3>

<p>Vid middagen var den stora händelsen naturligtvis
allmänna samtalsämnet i första klass matsal.
Ingen visste något bestämt, och därför kunde
skvallret ta vilka proportioner som helst. Gud
skall veta att det också gjorde det.</p>

<p>Kaptenens och doktorns stolar stodo tomma
&mdash; överstewarden hade endast en enda gång
stuckit in huvudet, och när han hörde det livliga
bordssamtalet, som exploderade med oupphörliga
frågor och utrop, drog han sig tillbaka med ett
förnöjt leende.</p>

<p>Nu var saken den, att kapten Le Moine gjort
sig känd för mycken försiktighet i sitt tal, att han
till exempel beträffande väder och vind alltid
lovade mindre än han visste sig kunna hålla.
När alltså kapten Le Moine sagt, att något <em class="gesperrt">högst
märkvärdigt</em> inträffat ombord, så måste detta
högst märkvärdiga vara något till sin art och beskaffenhet
helt och hållet fabelaktigt sensationellt.</p>

<p><span class="pagenum"><a name="Page_62" id="Page_62">[62]</a></span></p>

<p>Madame Lamelle hade naturligtvis sin teori
klappad och klar omedelbart, och hon överlämnade
den genast med frikostiga händer till
furstbiskopen:</p>

<p>Kapten Le Moine behövde en läkare. Det var
alltså någon som var sjuk. Hans allvarliga min
förrådde att det gällde någon förstaklasspassagerare,
och nu voro gissningarna inskränkta till en
numerär av föga mer än trettio personer.</p>

<p>Andra frågan: vad kunde det vara för sjukdom?
Lorenzo hade glidit fram lugnt som en bil
på en cementerad väg de sista tio timmarna &mdash;
alltså vad som helst annat än sjösjuka.</p>

<p>Här kom furstbiskopen till undsättning med
en anmärkning som var avsedd att koloreras med
satirens pensel. Han insinuerade att sjukdomen
utan tvivel hade erotisk karaktär.</p>

<p>&mdash; Just precis, inföll madame Lamelle hänryckt,
det är <em class="gesperrt">alldeles</em> min teori.</p>

<p>Och så utvecklade hon saken, och när hon utvecklat
färdigt, skulle den ryska storfurstinnan
få ett barn. Det var riktigt rätt åt henne för
resten. Hon hade duperat hela första klass
med sina stora duvögon och rynkat på sin fina
näsa åt varenda liten ekivok anmärkning. Nu fick
hon se...</p>

<p>Men när madame Lamelle och furstbiskopen
kommo in i matsalen med det långa smala bordet
i mitten och de fyra småborden vid väggarna,
satt ryska storfurstinnan på sin vanliga vridstol<span class="pagenum"><a name="Page_63" id="Page_63">[63]</a></span>
strax bredvid doktorns tomma plats, och hennes
duvögon voro mera duvolika än de någonsin varit.
Furstbiskopen hade finkänslighet nog att inte säga
något till madame Lamelle, men han kostade på
sig en särskilt djup bugning för storfurstinnan,
innan han slog sig ned vid bordet.</p>

<p>När man hunnit till mellanrätten nummer ett
hade så gott som alla tänkbara möjligheter repeterats
och till sitt mer eller mindre skandalösa
innehåll noga värderats och vägts. Någon antaglig
lösning, någon lösning som hade sannolikheten
för sig i högre grad än de andra, kunde likväl
inte uppletas. Här skall också erkännas, att inte
alla bordsgästerna röjde samma iver att partout
deducera fram »något praktiskt» &mdash; som ryssen
Leo Peolbin uttryckte det &mdash; ur kaptenens lösa
yttrande. Redaktör Albert Grenander till exempel
visade inte ett spår av intresse för det lågande
sanningssökandet vid mittbordet, men så medgav
ju inte hans självvalda plats &mdash; ensam längst
nere vid ett av de små väggborden &mdash; någon
intimare kontakt med de pikanta funderingarnas
högkvarter.</p>

<p>Rätt nu kommo kaptenen och doktorn in. Allas
blickar riktades mot de båda herrarna &mdash; för
en hel lång minut blev det fullständigt tyst; endast
herr Grenander fortsatte att äta som om ingenting
hänt.</p>

<p>Kapten Le Moine hade en helt annan min
än för några timmar sedan, då han höll razzia<span class="pagenum"><a name="Page_64" id="Page_64">[64]</a></span>
efter doktor Morin. Ögonen logo riktigt gott, och
vad doktorn beträffar, så tycktes han verkligt upplivad;
han blinkade åt madame Lamelle som en
riktig spjuver.</p>

<p>Kaptenen slog sig ned i sin stol &mdash; vid bordsändan
åt fören till &mdash; och doktorn tog sin plats i
besittning. Med några halvt skämtsamma, halvt
förbindliga ord adresserade sig kapten Le Moine
till damerna med en ursäkt att han störde måltiden
så sent &mdash; men viktiga och egendomliga
händelser och så vidare.</p>

<p>Därpå grep han sig an med den rykande consommé
Richelieu uppassaren just satt fram och
tycktes inte ämna säga ett ord vidare.</p>

<p>Ny tystnad &mdash; denna gången mera hotande.
Madame Lamelle, som höll på att förgås av nyfikenhet
lät kapten Le Moine inmundiga fyra skedblad
soppa. Men då var hennes tålamod slut.
Det finns gränser för allt.</p>

<p>&mdash; Kapten! sade hon.</p>

<p>&mdash; Madame, svarade kaptenen och räddade en
femte sked.</p>

<p>&mdash; Ser ni inte att vi äro färdiga att dö?</p>

<p>&mdash; Inte av svält, vill jag hoppas.</p>

<p>&mdash; Man håller inte folk ostraffat på sträckbänken
tre långa timmar.</p>

<p>&mdash; Och därför skall jag dömas till mistning av
denna förträffliga consommé Richelieu?</p>

<p>&mdash; Det vore grymt.</p>

<p>&mdash; Hur vill ni då ha saken ordnad?</p>

<p><span class="pagenum"><a name="Page_65" id="Page_65">[65]</a></span></p>

<p>&mdash; Ni sade nyss, monsieur le capitaine, att något
högst remarkabelt inträffat ombord på ångaren
Lorenzo.</p>

<p>&mdash; Ja, madame.</p>

<p>&mdash; Och det är verkligen förhållandet?</p>

<p>&mdash; Ja, madame.</p>

<p>&mdash; Säg oss då med tre ord &mdash; bara med tre ord!
&mdash; vad som hänt.</p>

<p>&mdash; Det kan jag inte, madame!</p>

<p>Ett enstämmigt sorl av förtrytelse.</p>

<p>&mdash; Quelle horreur! Han kan inte säga oss det ...
Vad är meningen?</p>

<p>Paus. Indignerad paus, utan känd fransk menubeteckning.</p>

<p>&mdash; Jag kan inte säga er det. Med tre ord, nämligen.</p>

<p>&mdash; Å, på det sättet.</p>

<p>&mdash; Men, sade kaptenen och sköt ifrån sig den
nu tomma sopptallriken, jag skall i alla fall försöka
fatta mig kort: vi ha fått en fripassagerare!</p>

<p>&mdash; En fripassagerare!</p>

<p>Missräkningen var allmän. En fripassagerare,
en kollämpare, en arm sate som rymde undan
lagens arm, kanske en neger. Mais, monsieur le
capitaine!</p>

<p>Kapten och doktorn växlade en blick. Doktorn
nickade och kapten bjöd sorlet att tystna
med en rörelse av handen.</p>

<p>&mdash; Fripassageraren är, sade han, en ung flicka.
En ung och mycket vacker flicka, på min ära.</p>

<p><span class="pagenum"><a name="Page_66" id="Page_66">[66]</a></span></p>

<p>Madame Lamelle upphävde ett litet opassande
rop av förtjusning. Ett kärleksförhållande, <em class="gesperrt">naturligtvis</em>
ett kärleksförhållande. En av de manliga
passagerarna hade smugglat med sin älskarinna &mdash;
saken var klar, hurra! Den brottslige kunde inte
vara någon annan än den spanske markisen, don
Ramon &mdash; urbilden av en kvinnoförförare.</p>

<p>Kaptenen fullföljde sin redogörelse. Strax efter
lunchen hade en av stewardarna trott sig höra
några underliga ljud från en av sofforna i korridoren
till första klass hytter &mdash; strax utanför furstbiskopens
cabin. (Alla ögon öppna hastig eld mot
hans helighet, som ser mera häpen än brottslig
ut, och madame Lamelles ögonglober bli cirkelrunda.)
Den ifrågavarande stewarden undersöker
mycket omsorgsfullt platsen, varifrån han tyckt
sig förnimma de mystiska ljuden, men finner
ingenting. Emellertid omtalar han saken för en
kamrat, och denne erinrar sig då, att han själv
just på samma fläck iakttagit något liknande. Nu
gå de båda uppassarna till ordentlig rafistulering
av sofforna i fråga &mdash; man lyfter helt och hållet
undan de lockliknande puffarna. Där ligger en
mänsklig varelse, en ung dam, nästan medvetslös.
Hon blir inburen i hytten nummer 16, som tillfälligtvis
står tom.</p>

<p>Kaptenen underrättas, doktorn alarmeras.</p>

<p>&mdash; Ja, säger doktor Morin, kapten Le Moine
har rätt. Det är en vacker flicka, en mycket vacker
flicka på sjutton år eller så omkring. Hon är<span class="pagenum"><a name="Page_67" id="Page_67">[67]</a></span>
mera kraftlös än sjuk, men jag beslutar mig i alla
fall &mdash; av vissa skäl &mdash; för att slå en åder. Det
hjälper. Efter ett glas vin och några biskvier
är det inte något fel på medvetandet &mdash; och ändå
mindre på humöret. Den unga damen berättar
fullständigt öppenhjärtigt hur hon gömt sig ombord
i Bordeaux och tycker att hela äventyret
är pin livat. Det är hennes egna ord.</p>

<p>Doktorn smuttar på sitt vinglas, under det en
kör av röster brusar omkring honom. Furstbiskopen
svarar inte ett ord på alla direkta och
indirekta frågor, på alla spydiga tillrop, men han
ser betänksam ut. Madame Lamelle har tappat
koncepten för en gångs skull &mdash; den enda som
är fullständigt lugn är storfurstinnan. Det är också
hon som med djupt allvar frågar:</p>

<p>&mdash; <em class="gesperrt">Varför</em> gjorde hon det?</p>

<p>Kaptenen åtar sig att svara.</p>

<p>&mdash; Den unga damen ville inte bli lämnad i
sticket av en viss person.</p>

<p>&mdash; Ha, ha, trumpetar Leo Peolbin, den vissa
personen finns alltså här. Ombord?</p>

<p>&mdash; Naturligtvis.</p>

<p>Den förnäme prelaten blir åter föremål för
livlig uppmärksamhet, men nu reagerar han med
häftiga huvudskakningar till höger och vänster och
en gest &mdash; med handflatorna ut: har ingen aning,
vet inte, fullständigt oskyldig ... Kaptenen öppnar
munnen för att fortsätta, men då sker någonting
vid ett av väggborden, längst nere vid dörren.</p>

<p><span class="pagenum"><a name="Page_68" id="Page_68">[68]</a></span></p>

<p>Det är inte en suck, inte ett stönande, inte ett
skratt, inte en snyftning, inte ett ångestrop. Det
är allt detta på en gång. Herr Grenander har
rest sig upp till hälften och gripit om bordsskivan
med vitnande fingertoppar. Ett spindelvävsklent
moselglas välter omkull, rullar ut över kanten
och krossas mot mattan.</p>

<p>Kapten Le Moine fattar genast situationen:</p>

<p>&mdash; Ni har rätt, monsieur Grenander, säger han
saktmodigt, det är hon, er lilla skyddsling mademoiselle
Adorée Villanueva. Ni finner henne i
hytten nummer 16.</p>

<p>Och medan Albert Grenander, utan ett spår
till färg i sitt tämligen runda ansikte, pressar sin
kropp mellan bordet och väggsoffan, svänger halva
antalet av de vridbara stolarna vid långbordet
runt och från denna exklusiva parkett på två rader
följer dess publik, malheureusement utan kikare,
en stackars människas förtvivlade kamp att göra
sig osynlig på bråkdelar av sekunden.</p>

<p>Men madame Lamelle jublar, hon. Efter en
vänskaplig puff i furstbiskopens sida kommenterar
hon detta sällsynta möte av teori och verklighet:</p>

<p>&mdash; Vad var det jag sade! En liderlig erotiker,
en ful fisk! Disputera aldrig med madame Lamelle
mera. Se där ett gott råd, ers helighet!</p>

<hr class="chap" />

<p><span class="pagenum"><a name="Page_69" id="Page_69">[69]</a></span></p>

<h3 id="TREDJE_KAPITLET">TREDJE KAPITLET.<br />
<span class="smaller">I förhör.</span></h3>

<p>När matsalens klaffdörrar föllo igen bakom herr
Grenander, behärskades han av en enda känsla:
vrede. Han var ond, måttlöst ond.</p>

<p>Sällskapets uppträdande kunde inte förvåna särdeles
mycket, fast det ju alltid är fatalt för
en fullvuxen karl att råka i en löjlig situation.
Sortin hade nog inte varit lyckad; för älskaren
av det burleska torde den däremot ha låtit en
glädjekälla springa fram. Men till herr Grenanders
heder skall antecknas, att han inte hade en enda
tanke över för publikens uppbyggelse &mdash; i vad
mån huvudrollens huvudstupa innehavare kunde
förefallit lyckad eller misslyckad. Albert Grenander
tänkte bara på en vanartig flickas olydnad, på
risken av en snöplig expedition, på dagliga och
pinsamma konflikter...</p>

<p>Från matsalen var det tre halvtrappor ned till
första klassens hyttkorridorer. I halvtrappan nummer
ett kände herr Grenander sin vrede stillad, även
om den inte var bortblåst, i halvtrappan nummer<span class="pagenum"><a name="Page_70" id="Page_70">[70]</a></span>
två fann han anledning till tusen förståndssynpunkter
på Adorées handlingssätt &mdash; tout comprendre
c’est tout pardonner &mdash; och i halvtrappan
nummer tre fylldes han av ett bålstort, brinnande
medlidande med stackars lilla Adorée Villanueva,
som legat svältande i en låda &mdash; den upp- och
nedvända låda som en salongspuff är &mdash; i så
många svåra timmar utan mat, utan något att
dricka, utan någonting alls att luta sitt huvud mot.
Vid tanken på Biscayas ohyggliga Apenniner, när
Lorenzos två skruvar varannan minut lekte aeroplanpropellrar
i luften, fick Albert nästan tårar i
ögonen.</p>

<p>De tio sista trappstegen tog han i två språng,
och knappt det.</p>

<p>Hytten nummer 16 låg längst akter ut, de
jämna siffrorna till höger. Herr Grenander stannade
ett ögonblick utanför hyttdörren, hans hjärta
deklarerade plötsligt en inopportun aktivism.</p>

<p>Så knackade han.</p>

<p>En klar, varm röst, som han kände igen, ack,
så väl:</p>

<p>&mdash; Adelante!</p>

<p>Adorée hade redan hunnit tillägna sig den
internationellt kastiljanska ordboken. Herr Albert
vred om låset och steg in.</p>

<p>Hade det nu funnits ett uns koketteri i Adorées
lilla hjärna, hade hon bara haft några gram av
till exempel madame Lamelles erotiska erfarenhet,<span class="pagenum"><a name="Page_71" id="Page_71">[71]</a></span>
skulle hon lämpligen börjat med en scen,
lånad ur sista akten av »Den vilseförda». Slutna
ögonlock, hjälplös liten kvinna, utslaget, svallande
hår på en vit kudde. Man vädjar till den starke
mannens medlidande med ett svagt, nästan döende
fruntimmer (som därtill är mycket fagert). Parentesen
bör läsas två gånger.</p>

<p>Men Adorée Villanueva var gud ske lov alls inte
sådan. När herr Grenander öppnade dörren,
kastade hon undan filten och ställde sig spikrak
upp i hytten. Hon föreföll inte ett dugg ångerfull,
men spelande glad och belåten med tillvaron. En
liten smula förebråelse fanns det möjligen i tonen,
när hon räckte händerna mot sin förmyndare och
bedyrade:</p>

<p>&mdash; Alberto mio, <em class="gesperrt">vad</em> jag har längtat efter dig.</p>

<p>&mdash; Du har handlat mycket orätt, Adorée, förklarade
herr Grenander allvarligt. Jag sade dig
ju, att det var omöjligt, att du kunde få följa med.</p>

<p>&mdash; Som du ser, hade jag rätt och du orätt &mdash;
eftersom jag nu <em class="gesperrt">är</em> med. Men låt oss inte gräla.
Jag förlåter dig, Alberto, är du nöjd då?</p>

<p>Fröken Villanueva försökte stryka herr Grenanders
tunna hår just över hjässan, men den
otacksamma människan drog sig undan. Han anvisade,
tämligen stelt, den vackra unga damen
en plats i hyttens ena soffhörn och slog sig själv
ned i det andra. Adorée började skratta.</p>

<p>När förmyndaren nu såg myndlingens glada
säkerhet, greps han, dumt nog, av samma vrede<span class="pagenum"><a name="Page_72" id="Page_72">[72]</a></span>
som i första halvtrappan nyss. Han tog flickan i
armen och ruskade henne riktigt ordentligt:</p>

<p>&mdash; Jag önskar jag kunde ge dig stryk, sade han.</p>

<p>&mdash; Gör med mig vad du vill, bad Adorée med
plötsligt allvar. Just nu gör du mig illa &mdash; om
det kan bereda dig någon tillfredsställelse, Alberto
mio.</p>

<p>Herr Grenander släppte genast sitt tag.</p>

<p>&mdash; Gör jag dig illa, utropade han med maskulin
konsekvens, det var inte min mening. På vad
sätt gör jag dig illa?</p>

<p>&mdash; Jag är mörbultad över hela kroppen, kära
du. Det värker i varenda liten muskel. Har du
någonsin legat på ett trägolv i två dygn, Alberto,
ett trägolv, som inte just varit stilla många ögonblick.
Uppriktigt sagt så har jag haft det <em class="gesperrt">tjyvtjockt</em>.</p>

<p>Tredje halvtrappans medlidande fyllde herr Grenanders
själ till bräddarna. Stackars liten Adorée!</p>

<p>Han tog flickans hand i sin och bad henne
inte tänka på blåmärkena.</p>

<p>&mdash; Jag förstår, fortsatte herr Grenander, att du
haft det svårt, lilla barn. Men nu vill jag, att
du talar om för mig vad som hänt sedan du
och jag sist träffades i pensionatet hos den snälla
fröken Berch. <em class="gesperrt">Alltsammans.</em></p>

<p>&mdash; Alltsammans? Å, fy sjutton, älskade Alberto,
det blir en hel jeremiad.</p>

<p>&mdash; Det kan inte hjälpas. Du förstår, jag <em class="gesperrt">måste</em>
ha reda på vad som hänt.</p>

<p><span class="pagenum"><a name="Page_73" id="Page_73">[73]</a></span></p>

<p>&mdash; Men att berätta är så jäkligt. Fråga du så
skall jag svara.</p>

<p>Herr Grenander dröjde.</p>

<p>&mdash; Må göra. Du var förbjuden av fröken Berch
och doktor Heil att gå utanför pensionatets portar?</p>

<p>Adorée nickade mycket energiskt.</p>

<p>&mdash; Du hade inga pengar?</p>

<p>&mdash; Inte en koppardoning!</p>

<p>&mdash; Och fröken Berch hade gömt undan både
din hatt och dina ytterkläder?</p>

<p>&mdash; Ja, kan man tänka sig en sån markatta,
inföll Adorée indignerad.</p>

<p>&mdash; Men hur i all världen lyckades du rymma?</p>

<p>&mdash; Jag klättrade nedför en stupränna. Tro bara
inte att det var någon konst.</p>

<p>&mdash; Utan hatt och kappa?</p>

<p>&mdash; Ja visst.</p>

<p>&mdash; Du har alltså varken ytterkläder eller kappa
här ombord?</p>

<p>&mdash; Nu är du dum, Alberto mio. Var skulle
jag fått dem ifrån?</p>

<p>Herr Grenander började känna en lätt yrsel.</p>

<p>&mdash; Och hur kom du med tåget till Bordeaux?
Säg inte, att du hängde i kopplet, efter sista
vagnen.</p>

<p>Adorée såg stött ut.</p>

<p>&mdash; Det menar du inte. Att hänga bak efter
tåget måtte väl vara opassande för en ung flicka.</p>

<p>Herr Grenander samtyckte med livliga mimiska
tecken. Adorée fortsatte, självbelåten:</p>

<p><span class="pagenum"><a name="Page_74" id="Page_74">[74]</a></span></p>

<p>&mdash; Jag fick låna pengar till biljetten av en herre.
Han var mycket hygglig och bad mig inte alls
tänka på den där lilla bagatellen.</p>

<p>&mdash; Och det lovade du &mdash; godhetsfullt?</p>

<p>&mdash; Naturligtvis. Varför skall man inte göra folk
till viljes?</p>

<p>Herr Grenander bet sig i läppen, så blodet
sipprade fram.</p>

<p>&mdash; Och när ni kommo till Bordeaux, ville inte
den där herrn låna dig mera pengar?</p>

<p>&mdash; Det vet jag inte, Alberto mio, jag skubbade,
förstår du.</p>

<p>&mdash; <em class="gesperrt">Vad</em> gjorde du?</p>

<p>&mdash; Smet naturligtvis &mdash; och det bums ändå.
Karln hade sitt bagage att ta rätt på, men jag
hade inget, jag. Det är bra ibland att resa lätt
ekiperad.</p>

<p>Det blev en stunds tystnad. Herr Grenander
rullade sin nyckelring runt, runt.</p>

<p>&mdash; I Bordeaux var det en hel lång dag innan
Lorenzo gick, sade han. Började du svältkuren
redan där?</p>

<p>&mdash; I helsike heller! Jag gick på stampen med
min lilla medaljong.</p>

<p>En ny aggressiv ton:</p>

<p>&mdash; Vet du, Alberto, det hade jag tänkt be dig
skriva en artikel om i tidningen. Tidningarna är
det enda såna där mänskor ha någon respekt för.
<em class="gesperrt">Vet</em> du vad jag fick på min lilla medaljong av
äkta silver med en turkos i mitten?</p>

<p><span class="pagenum"><a name="Page_75" id="Page_75">[75]</a></span></p>

<p>&mdash; Hm.</p>

<p>&mdash; Fyra francs, du. Är det inte skandal, är det
inte gement? Medaljongen har säkert kostat
femtio. Fyra francs! Skriv en artikel och ge
dem på pälsen, Alberto!</p>

<p>Herr Grenander svarade inte. Hans tankar redo
just nu galopp ute på andra vägar.</p>

<p>I själva verket var kanske, när allt kom omkring,
situationen inte så förtvivlad. En flyktig tanke
att söka någon båtlägenhet för Adorée från Madeira
&mdash; retur till Europa &mdash; förkastade herr Grenander.
Resultatet skulle i så fall möjligen bara bli det,
att man hittade fröken Villanueva i Lorenzos kolboxar
några sjömil söder om Madeira. Förmyndaren
började småningom &mdash; på empirisk väg
&mdash; fatta betydelsen &mdash; och de eventuella verkningarna
&mdash; av myndlingens fasta beslut.</p>

<p>Men Capetown var ju ingen bondby. Capetown
var en stad av visserligen blandad kultur och
brokig befolkning, men den ägde moderna resurser
i stil med Stockholms, Frankfurt am Mains
eller Milanos. Där funnos europeiska konsulat
och vita myndigheter, hotell och pensionat, guvernanter
och polis, vackra planteringar och en
nästan amerikanskt sedlig ordning. Om det så
blev nödvändigt att engagera en hel livvakt till
skydd för konsekvenserna av Adorée Villanuevas
blivande fasta beslut, så fick det vara hänt. Under
tiden skulle Albert Grenander fullfölja sitt uppdrag
&mdash; och sedan...</p>

<p><span class="pagenum"><a name="Page_76" id="Page_76">[76]</a></span></p>

<p>Fröken Berchs pedagogiska system hade säkerligen
inte varit det rätta. Nå, den dagen, den
sorgen...</p>

<p>&mdash; Du säger ingenting, Alberto, kuttrade Adorée,
och hennes ögon fingo en fuktig glans. Är du
mycket ond på din lilla <em class="gesperrt">muchacha</em>?</p>

<p>&mdash; Jag är inte ond, förklarade herr Grenander,
fast, men du måste lova mig tre saker.</p>

<p>Adorée Villanueva hade fått en frikostig natur
i arv.</p>

<p>&mdash; Gärna hundra, sade hon, bara inte gå i
land.</p>

<p>Då knackade det på hyttdörren nummer 16.</p>

<p>&mdash; Stig in, bjöd redaktör Grenander.</p>

<p>Det var madame Lamelle. Hon hade en korg
under vardera armen och en hel kvast astrar instucken
i skärpet. Den goda frun såg rätt kuriös
ut och Adorée började ett kluckande skratt, som
säkert skulle slutat i en praktfull final på mångstrukna
f &mdash; om inte herr Grenander agerat kapellmästare
och med ett blixtsnabbt tecken påkallat
generalpaus.</p>

<p>Madame Lamelle satte ned sina korgar på golvet
och ryckte blomsterkvasten ur skärpet.</p>

<p>&mdash; Mademoiselle, sade hon, ert lidandes historia
har rört oss alla. Er hängivenhet är beundransvärd
&mdash; en annan sak är att vi inte alls förstå den. Man
har utsett mig till tolk för dessa känslor, mademoiselle,
ni saknar ett kvinnligt stöd ombord; <em class="gesperrt">vi</em>
erbjuda eder detta stöd med våra blommor. Tag<span class="pagenum"><a name="Page_77" id="Page_77">[77]</a></span>
emot dem, mademoiselle, likaväl som innehållet
i de båda korgarna, och låt inte er ungdom förblinda
er av en onaturlig tillgivenhet.</p>

<p>Hela denna oförsynta harang meddelades på
franska språket, av vilket Adorée lyckligtvis inte
förstod två ord. Herr Grenander var nog storsint
att översätta löftet om beskyddet, blommorna och
matvarorna, men förtiga det andra.</p>

<p>Fröken Villanueva visade trots detta en svart
otacksamhet och bad Alberto översätta en anmodan
till madame att sköta sitt och inte lägga
sin näsa i blöt. Oaktat herr Grenander fullgjorde
uppdraget med diplomatisk takt och språklig finkänslighet,
fattade madame Lamelle humör och
avlägsnade sig med en liten röd fläck på vardera
kinden.</p>

<p>&mdash; Det börjar bra, det här, tänkte herr Grenander,
när han omedelbart därpå begav sig upp
till kaptenens hytt för att erlägga avgiften för
ångaren Lorenzos första kvinnliga fripassagerare.</p>

<hr class="chap" />

<p><span class="pagenum"><a name="Page_78" id="Page_78">[78]</a></span></p>

<h3 id="FJARDE_KAPITLET">FJÄRDE KAPITLET.<br />
<span class="smaller">Don Ramon vill duellera.</span></h3>

<p>Sedan aderton timmar hade Lorenzo den sköna
ön Madeira akter över och stävade med god fart
söder ut. Vädret var alltjämt kungligt &mdash; förgylld
av den tidiga solens första strålar hade Afrikas
västkust skymtat som en lågt seglande molnbank
för babordsdrömmarnas syn. Havet låg stilla
som vattnet i furstbiskopens marmorbadkar.</p>

<p>Ombord rådde däremot inte fullt samma stiltje.
Den av redaktör Grenander försökta isoleringen
av fröken Adorées person var ett tilltag som måste
skändligen uppges redan i andra timmen. Indignationen
mot herr Grenander lade sig visserligen så
fort man fick se hur vacker mademoiselle Villanueva
var, men vad hade förmyndaren för glädje
av det?</p>

<p>Ingen hänsyn till den katolska kyrkan skall
förmå oss att undandölja det faktum, att hans
helighet furstbiskopen var den förste som anmälde
sin beundran. Han hade (sade han) orättvist blivit
utsatt för misstanken att ha smugglat mademoiselle<span class="pagenum"><a name="Page_79" id="Page_79">[79]</a></span>
ombord &mdash; nu önskade han bara att det varit så
väl. Därpå bugade han sig med en elegant värdighet,
som för andra gången förde tanken på en
mondän teater av första klass.</p>

<p>&mdash; Jag gillar gubben, förklarade Adorée, säg
honom det. Skada att han inte talar spanska.</p>

<p>Herr Grenander översatte på sitt vis: »Ers
helighet gör mig alltför mycken ära.»</p>

<p>Madame Lamelle hade ångrat sin sura min,
sedan Alberto på ett fullständigt kriminellt sätt
förvanskat myndlingens ordval, och storfurstinnan
väckte Leo Peolbins häpnad, när hon lade Adorées
händer i sina och föreslog henne att inte vara
förbehållsam, om petite amie hade några »önskningar
som voro höljda av dimmor eller åskbyar».
Den poetiska bilden drog Alberto sig inte
för att tolka och följden blev att fröken Villanueva
började dyrka storfurstinnan som ett övernaturligt
väsen.</p>

<p>Kapten Le Moine var fatalist som många begåvade
fransmän. Han inbillade sig att det gynnsamma
vädret stod i någon storts mystiskt samband
med fripassageraren och behandlade henne
med den vördnad en klok karl visar sin mascot.
Doktor Morin (som slagit åder på fröken Villanueva)
visade i sin tur inte längre samma intresse
för morgongrenadinen och middagspernoden.
Ödet ville, att han en gång gått i trampfart mellan
Buenos Aires och Montevideo, en route som fällt
ut så pass mycket spanska att doktorn kunde &mdash;<span class="pagenum"><a name="Page_80" id="Page_80">[80]</a></span>
till de andras gröna förargelse &mdash; extemporera
ett halvt tjog kastiljanska komplimanger.</p>

<p>Men värst ansatt var den spanske markisen, don
Ramon.</p>

<p>Ryssen, Leo Peolbin, hade redan före den epok
ombord på Lorenzo, som inleddes med fröken
Villanuevas uppdykande ur pufflocket, funnit sitt
största nöje i att tala illa om don Ramon och
därvid haft roade lyssnare i de tre engelsmännen,
särskilt lord Fairy.</p>

<p>&mdash; Jag känner de italienska markiserna, plägade
herr Peolbin säga, och de smaka sannerligen inte
efter mera. En mot Spanien mycket välvillig matematiker
skulle säga er att det går femhundra
spanska markiser på en italiensk, och då kan
herrarna tänka sig... För resten, vad <em class="gesperrt">är</em> en
spansk markis, finns det över huvud några spanska
markisat? Har herrarna hört talas om dem? <em class="gesperrt">Jag</em>
har åtminstone aldrig gjort det, fast jag färdats
i alla fem världsdelarna.</p>

<p>Och så reste herr Peolbin sig upp och imiterade
på ett mycket lustigt sätt spanjorens spotska hållning,
hans sätt att kasta huvudet tillbaka och rycka
i den blåsvarta mustaschen.</p>

<p>&mdash; För att inte tala om markisens sekreterare,
inföll mr Lifton, när munterheten lagt sig. Sekreteraren,
herr Sirius!</p>

<p>Ögonblickligen förvandlades herr Peolbins pose
i en halvt oförskämd, halvt krypande gest,
som fullständigt täckte bilden av herr Sirius.<span class="pagenum"><a name="Page_81" id="Page_81">[81]</a></span>
Lord Fairy applåderade och mr Lifton tillade några
ord om resande patrask i allmänhet och spanjorer
isynnerhet.</p>

<p>Nu fanns det ju olyckligtvis en spång utlagd
mellan don Ramon och fröken Villanueva &mdash; det
stolt klingande språket &mdash; och av den spången
var don Ramon nog låg att begagna sig vid alla
både möjliga och omöjliga tillfällen. Adorée blev
förtjust. Och sedan spanjoren &mdash; efter att på
listiga vägar ha utrönt fröken Villanuevas födelseort
&mdash; uppstämt en lovsång (don Ramon deklamerade
gärna) över Cadiz och dit förlagt de
skönaste stunderna i sitt liv, började Adorée undra
om inte det var <em class="gesperrt">ödet</em> som sammanfört dem.
Och när en ung flicka tar sig till att sätta en högre
försyn i samband med en herre, är redan leken
inte alldeles ofarlig.</p>

<p>Så fort våra värderade vänner av båda könen
ombord på Lorenzo upptäckt Adorées intresse
för don Ramon, organiserades som på en tyst
överenskommelse två anfallsgrupper, den ena med
redaktör Albert Grenander som operationsfält,
medan den andra riktade sin offensiv direkt mot
fröken Villanueva, varvid doktor Morin fick tjänstgöra
som (mycket bristfällig) tolk.</p>

<p>Herr Grenander ställde sig oskyldig som det
barn som föddes i natt &mdash; och var det också. Han
hade just avslutat underhandlingarna med den
kvinnliga båtbetjäningens styrande mästarinna, en
liten prydlig marseillanska, om överlåtelsen av två<span class="pagenum"><a name="Page_82" id="Page_82">[82]</a></span>
damhattar och en resrock till ett oskäligt pris och
var omåttligt belåten med sig själv.</p>

<p>Vid de första orden av madame Lamelle om
ett »<em class="gesperrt">olämpligt</em> förhållande» mellan Adorée och
spanjoren brast den hederlige herr Grenander ut i
skratt. Madame Lamelle såg spöken mitt på ljusa
dagen!</p>

<p>&mdash; Är det underligt, frågade han, om flickan
tycker det är roligt att prata med en landsman?
Fröken Villanueva är barnslig och oerfaren, men
hon har en förträfflig karaktär, och skulle herr
markisen tillåta sig några friheter, så var övertygad
om, att han får ett svar, som kommer
honom att tappa lusten att göra om försöket.
Vad säger madame Lamelle om den här hatten?</p>

<p>Föga gynnsammare förlopp fick den mot fröken
själv dirigerade attacken. Doktor Morin trasslade
in sig i språket och Adorée började skratta &mdash;
varvid expeditionens ledare för första gången försummade
att beundra damens pärlsmycken till
tänder. Mycket förstod hon heller inte av
harangen, men tillräckligt i alla fall för att begripa
avsikten att svärta ned landsmannen, don
Ramon. Enligt konstaterad världsordning bidrog
detta i hög grad att göra den förtalade ännu
mera <em class="gesperrt">intressant</em> i hennes ögon.</p>

<p>Så mycket vann man med det.</p>

<p>Dagen därpå tyckte emellertid herr Grenander,
att han borde tala med Adorée om saken.</p>

<p>&mdash; Du sysselsätter dig bra mycket med don<span class="pagenum"><a name="Page_83" id="Page_83">[83]</a></span>
Ramon, den spanske markisen, anmärkte herr
Grenander.</p>

<p>&mdash; I regel är det nog <em class="gesperrt">han</em> som sysselsätter
sig med <em class="gesperrt">mig</em>.</p>

<p>&mdash; Kan väl vara. Det väcker i alla fall uppseende,
man pratar...</p>

<p>&mdash; Låt dem prata.</p>

<p>&mdash; Hm!</p>

<p>&mdash; Vad sade du, Alberto mio?</p>

<p>&mdash; Tycker du om honom?</p>

<p>&mdash; Jag vet inte. Han deklamerar så stiligt. Och
så... Han är vacker.</p>

<p>&mdash; Obestridligen.</p>

<p>&mdash; Men...</p>

<p>&mdash; Tala ut, min vän.</p>

<p>&mdash; Han är alls inte så vacker som du, Alberto
mio. Inte, inte alls.</p>

<p>Det föll sig naturligt för herr Grenander att
skyndsamt byta om samtalsämne.</p>

<hr class="tb" />

<p>Ekvatordagen hade varit orolig i alla avseenden,
utom beträffande vädret. Det vanliga linjespektaklet
tycktes denna gången uteslutande tillställt
för att roa Adorée, och på den punkten var framgången
obestridlig, men det skapade en mer än
vanligt skarp konkurrens om den unga damens
person, i vilken inte ens furstbiskopen drog sig
för att delta. Denna konkurrens hotade ett ögonblick<span class="pagenum"><a name="Page_84" id="Page_84">[84]</a></span>
att övergå i ett öppet gräl mellan don Ramon
och doktor Morin (som druckit mycket champagne
vid den sena middagen), och det var uteslutande
kaptenens auktoritet man hade att tacka för att
skandalen inte blev fullständig.</p>

<p>Herr Grenander undgick detta intermezzo alldeles.
Han satt på översta däck tillsammans med
sir Phil, som plötsligt och till herr Grenanders
förtjusning avslöjat sig som specialist på Hollands
sydafrikanska kolonialpolitik under regeringskommissarien
Hop, och samtalet växte ut i alla väderstreck.
Varje tanke på Adorée var avlägsnad ur
förmyndarens hjärna, men storfurstinnan och
madame Lamelle hade iklätt sig solidariskt och
högtidligt ansvar för fröken Villanueva, en garanti,
som förmyndaren ansåg banksäker.</p>

<p>I själva verket levde herr Grenander i ett tillstånd
av relativt lugn &mdash; Adorée till trots. Han
kände för henne ungefär samma sorts oro som
en oerfaren hundägare gör för första valpen han
har i sin vård: att djuret skall springa bort och
bli överkört. Någon annan fara är egentligen inte
aktuell, tycker han. Och så länge Lorenzo flöt
på havet med vatten på alla sidor &mdash; hur långt
blicken än sökte &mdash; så länge var det också omöjligt
för Adorée att springa sin kos och utsätta sig för
världens ondskefulla trafikproblem.</p>

<p>Nu var det emellertid just uppträdet efter
ekvatordinén, som kom ett visst beslut att mogna
i don Ramons hjärna. Och dagen efter &mdash; som<span class="pagenum"><a name="Page_85" id="Page_85">[85]</a></span>
mången gång är de ödesdigra beslutens dag &mdash;
ställde han om så, att han fick fröken Villanueva
mellan fyra ögon på styrbords promenaddäck, just
bakom mr Liftons golfbana.</p>

<p>Den halmgule sekreteraren, herr Sirius, rökte
en cigarrett vid nedgången till salongerna &mdash; det
såg nästan ut, som om han stod på vakt.</p>

<p>&mdash; Señorita, sade don Ramon, har ni märkt att
blodet är tjockare än vattnet?</p>

<p>&mdash; Vad för något? sporde Adorée, som för
första gången trodde sig förstå att don Ramon
inte talade korrekt spanska. Blodet tjockare än
vattnet, vad är det för gallimatias?</p>

<p>&mdash; Jag menar, señorita, att det rinner samma
blod i våra ådror.</p>

<p>&mdash; Nej, förlåt, invände Adorée stucken, jag har
<em class="gesperrt">por dios</em> mitt blod för mej, fast doktor Morin
knyckte några mått häromdagen. Vilket för resten
var hans förbaskade skyldighet.</p>

<p>Don Ramon kastade huvudet tillbaka och ryckte
i sin blåsvarta mustasch.</p>

<p>&mdash; Låt oss inte gyckla med ord, señorita! Inte
gyckla med ord i en allvarlig stund.</p>

<p>&mdash; I vad för något, si le gusta, señor &mdash; om
ni behagar?</p>

<p>&mdash; I en betydelsefull stund, señorita. Ni, lika
litet som jag, hör hemma bland denna underliga
samling narrar, inbeciller eller &mdash; rent ut &mdash; förbrytare.
Mellan oss ligger en brygga, en osynlig,<span class="pagenum"><a name="Page_86" id="Page_86">[86]</a></span>
men stark brygga, rasfrändskapens bro. Det är
inte allmän farväg det, señorita!</p>

<p>Adorée drog sig ett par steg tillbaka och sökte
sin näsduk i väskan. Men don Ramon var förskräckligt
kär och märkte ingenting. Han gick på
i ullstrumporna.</p>

<p>Fortsättningen övertrumfade inledningen; friaren
tillgrep två stora kastiljanska lyrici från trettonhundratalets
mitt, en upprorsrörelse på Filip den
rysliges tid, tre kungar Alfonso, den ädelmodige,
filosofen och afrikanen, en självmördare i familjen
don Ramon och oräknade generationer toreadorer
i Sevilla. Med denna meritlista i ena handen och
sitt markisat &mdash; plus några millioner pesetas i
den andra &mdash; nalkades han till sist señoritan med
den stora och avgörande frågan, som har nästan
samma koncept på alla världens språk.</p>

<p>Nu är det kanske ovisst hur det gått med detta
frieri, om inte Adorée just dagen förut sett och
hört Leo Peolbin imitera don Ramon. Som alla
naturbarn hade vår lilla señorita en stark känsla
för det komiska, och just nu ville det sig inte
bättre, än att don Ramon nästan karikerade sig
själv.</p>

<p>&mdash; Vad Alberto skulle skrattat! tänkte Adorée,
i det hon bet i näsduken för att inte explodera.</p>

<p>Men don Ramon friade på, han!</p>

<p>&mdash; Förr skall den dag, vars sol blir smaragdgrön
vid middagstiden, sprida fasa och fruktan i världens<span class="pagenum"><a name="Page_87" id="Page_87">[87]</a></span>
fyra hörn, förr skall en sådan förläst gammal
narr som er förmyndare, señor Grenander...</p>

<p>&mdash; Nej, avbröt Adorée, plötsligt allvarsam, nu
är ni dum, herr markis.</p>

<p>Don Ramons talmaskin bromsade, så det gnisslade
i kullagren.</p>

<p>&mdash; <em class="gesperrt">Vad</em> är jag, señorita?</p>

<p>&mdash; Dum, señor.</p>

<p>&mdash; Ni älskar mig icke?</p>

<p>&mdash; Det vet himlen, att jag inte gör.</p>

<p>&mdash; Ni älskar en annan?</p>

<p>&mdash; Kanske det, señor.</p>

<p>&mdash; Hans namn? <em class="gesperrt">Hans namn</em>, señorita?</p>

<p>&mdash; Om ni kommer mig närmare, ropar jag. Gå
undan!</p>

<p>&mdash; Disculpe, señorita. Men. Av barmhärtighet.
Hans namn?</p>

<p>Adorée tyckte nu, att hon kunde ha rätt att
roa sig en smula på sin landsmans bekostnad, men
hon hade aldrig rätt uppfattat, eller ens brytt sig
om att uppfatta alla de kosmopolitiska namnen på
herrarna ombord. Hon höll dem i sär efter en
intuitivt uppgjord, mycket privat skeppsrulla, som
i åtskilligt erinrade om indianernas sätt att skilja
individerna åt: Blåöga, Krumnäsa, Spattben och
så vidare i den stilen. Men till all lycka sneddade
just då lord Fairy en vinkel av mr Liftons golfbana
och Adorée nickade åt honom &mdash; betydelsefullt.</p>

<p>&mdash; Det är alltså han? väste don Ramon.</p>

<p><span class="pagenum"><a name="Page_88" id="Page_88">[88]</a></span></p>

<p>&mdash; Ja, andades Adorée, och slog ned ögonen,
det är han, señor ...</p>

<p>Och så var det morgon och afton den friardagen.</p>


<p>Men nästa förmiddag överräckte don Ramons
halmgule betjänt, herr Sirius, en biljett till lord
Fairy, där denne satt i sin däcksstol och stoppade
dagens tredje pipa. Biljetten innehöll en utmaning
på pistol &mdash; »eller annat tillgängligt vapen». Don
Ramon föreslog tio stegs avstånd och tre skott i
hastig följd. Plats: babords promenaddäck, tid:
klockan sex påföljande morgon.</p>

<p>Lord Fairy läste uppmärksamt igenom biljetten
två gånger &mdash; utan att upphöra med pipstoppningen.
Därpå lät han meddelandet stilla glida
ned i den med violetta silkesränder invävda flanellrockens
högra ficka.</p>

<p>&mdash; Det skall vara svar, meddelade den halmgule
herr Sirius kärvt.</p>

<p>&mdash; Jag handlar inte med laxermedel, sade lord
Fairy vänligt. Men bed doktorn om ett lakritspulver
och bartendern om en absint åt er herre.
Annars brukar sånt där gå över av sig självt fram
på förmiddagen.</p>

<hr class="tb" />

<p>Den nyss beskrivna, tämligen löjliga kontroversen
blev inte utan konsekvenser &mdash; vilket ånyo
bevisar sanningen av den bekanta paradoxen att
endast det oväsentliga är väsentligt.</p>

<p><span class="pagenum"><a name="Page_89" id="Page_89">[89]</a></span></p>

<p>Med engelsmannens medfödda takt lät lord
Fairy inte undslippa sig ett ord om utmaningen &mdash; ens
till mr Lifton, som var hans vän. Men middagens
träningsmatch påkallade en häftig rörelse
av his lordship och därvid smög sig don Ramons
ljusblå biljett ur fickan på lord Fairys flanellrock.
Den blev liggande på däcket en stund och såg
nästan ut som ett stort tjänstefrimärke. Det var
åtminstone madame Lamelles reflexion, när hon
några minuter senare gick förbi och plockade upp
föremålet.</p>

<p>Ja. Sedan var det naturligtvis inte mycket bevänt
med don Ramons hemlighet.</p>

<p>En duell ombord!</p>

<p>Kapten Le Moine var förargad &mdash; men förargelsen
föreföll kryddad av ett litet stänk nervositet
&mdash; doktorn hånskrattade, storfurstinnan <em class="gesperrt">betraktade</em>
för första gången den spanske markisen,
mr Lifton och sir Phil ryckte på axlarna,
furstbiskopen smålog och madame Lamelle var
förtjust. Leo Peolbin gjorde sig besvär att på
baksidan av dagens matsedel erbjuda lord Fairy
sina tjänster som sekundant, och överstewarden
lät för säkerhets skull stuva in tolv flaskor Pommery
i isskåpet nummer ett.</p>

<p>Den ende som tog affären seriöst var herr Grenander
&mdash; inte för själva sakens skull, bevars!
men för de möjligheter han ansåg den innebära.
Lorenzos miniatyrvärld var alltså tillräckligt stor
att skapa duellhot för Adorées skull efter föga mer<span class="pagenum"><a name="Page_90" id="Page_90">[90]</a></span>
än en veckas varsel. Faktum räckte till att bygga
upp en sannolikhetskalkyl på.</p>

<p>För knappa tjugufyra timmar sedan hade herr
Grenander välsignat den omständigheten, att han
ägde sin skyddsling mellan babords och styrbords
relingar ombord på en hygglig båt med fritt
vatten runt omkring. Nu kände denna förträffliga
människa något som liknade ett pressande moraliskt
ansvar vid tanken, att man stod utan alla
landstigningsmöjligheter, om den rasande duellanten
gick till attack på nya frontlinjer. Nyss
tycktes honom Kapstaden som en skrämmande
fara; i detta ögonblick önskade han intet högre
än att få sätta klackarna i dess trottoarer med
Adorée trippande strax bredvid, tätt intill.</p>

<p>Men det allra mest kuriösa med don Ramons
duellvanvett var, att Adorée plötsligt började visa
ett starkt och positivt intresse för gentlemannen
från Don Quixotes och Sancho Panzas land. Det
hjälpte inte mycket, att riddaren av den sorgliga
skepnaden förlöjligades i alla kvarter och att
vapendragaren Sirius gjordes till föremål för den
blodigaste drift. Adorée hade fått för sig att don
Ramon inte var besjälad av någon högre önskan
än att låta sitt blod för hennes skull; följden blev
att hon satte upp ett till hälften sorgset, till
hälften betänksamt ansikte, som förmörkade måltiderna
och timmarna mellan dem.</p>

<p>Vad don Ramon beträffar, föredrog han att inte
alls visa sig, och sekreteraren rökte numera sina<span class="pagenum"><a name="Page_91" id="Page_91">[91]</a></span>
cigarretter vid bommarna midskepps, till tredje
klass. &mdash; Magneten drar till sig järnet, sade lord
Fairy och kastade med huvudet åt herr Sirius,
utan att göra anspråk på applåder. Men dem fick
han i alla fall.</p>

<p>Sent på kvällen samma dag &mdash; eller rättare mitt
i natten &mdash; företog furstbiskopen en extra promenad
på däck; hjärtat kändes nämligen litet motspänstigt
vid försöket att somna in. Till sin förvåning
observerade han, att det lyste i skrivhytten.
Prelaten gick fram, på tå, till fönstret,
satte näsan mot glaset och skyggade för ögonen
med handflatorna för att kunna se, ty södra korset
sprutade eld denna natt.</p>

<p>Var det icke herr Grenander? Jo visst. Han
satt lutad över en tjock bunt manuskriptpapper
och de guldramade ögonglasen bröto skrivbordslampans
starkt lysande strålknippe.</p>

<p>Furstbiskopen tvekade inte; en minut senare
hade han kastat sin nattrock över soffan bakom
herr Grenanders. Denne gjorde ingen annan
rörelse än med pennan över pappersarket.</p>

<p>&mdash; Stör jag er, min herre?</p>

<p>Herr Grenander ruskade på huvudet &mdash; utan
att vända sig om.</p>

<p>Det skulle varit madame Lamelle, tänkte hans
helighet och smålog för sig själv.</p>

<p>Furstbiskopen skruvade på takljuset precis som
om han varit hemma hos sig själv.</p>

<p><span class="pagenum"><a name="Page_92" id="Page_92">[92]</a></span></p>

<p>&mdash; Det är en förtjusande natt vi ha, sade han.
Så mycket stjärnor trodde jag knappt det fanns.</p>

<p>Herr Grenander svängde om skrivstolen. Det
var inte hans mening att vara ohövlig, när han
svarade:</p>

<p>&mdash; Man ser dem bättre där ute.</p>

<p>Den gamle mannen skrattade vänligt:</p>

<p>&mdash; Har ni någonting emot, att jag tar er tid i
anspråk tio minuter?</p>

<p>&mdash; Naturligtvis inte.</p>

<p>&mdash; Blir ni ond om en gammal präst lägger sig i
vad han kanske inte har med att göra?</p>

<p>&mdash; Om den gamle prästen är ers helighet &mdash;
nej!</p>

<p>&mdash; Jag tackar er, min herre. Får jag då till att
börja med göra er tre frågor?</p>

<p>&mdash; Gärna tio, monseigneur. Genera er bara
inte.</p>

<p>&mdash; Är fröken Villanueva en släkting till er?</p>

<p>&mdash; Nej.</p>

<p>&mdash; Älskar ni henne? Tänker ni gifta er med
henne?</p>

<p>&mdash; Ingendera delen, monseigneur. &mdash; Nu har ni
bara en fråga kvar.</p>

<p>&mdash; Vet ni av att <em class="gesperrt">hon</em> älskar <em class="gesperrt">er</em>?</p>

<p>Herr Grenander reste sig upp.</p>

<p>I det starka, vita ljuset av de nu oskärmade
elektriska globerna kunde man tydligt se att hans
ansikte röjde spår av intellektuell överansträngning.
Hyn saknade färg, munvinklarna voro spetsade<span class="pagenum"><a name="Page_93" id="Page_93">[93]</a></span>
nedåt. Håret föreföll nästan metallblankt vid
tinningarna och låg som en tunn, blond flock av
silke över hjässan. Glasögonbågarna hade plöjt
fåror, där de ätit sig in i skinnet under årens lopp.</p>

<p>&mdash; Ers helighet får ursäkta ...</p>

<p>&mdash; Se så. Bliv inte ond. Jag är en gammal
man &mdash; kunde vara er far, kanske er farfar. En
präst lär känna människorna, och jag skulle aldrig
trängt mig på er, om jag inte ...</p>

<p>&mdash; Om ni inte?</p>

<p>&mdash; Nå, det är detsamma. Vore jag i ert ställe
skulle jag ta en månads tjänstledighet från de
sydafrikanska kolonierna och i stället kolonisera
en annan mark. Det är inte nog att vara pliktmänniska
här i världen. Man har skyldighet att
prestera ett visst kvantum lidande, att erövra
ett &mdash; ofta mycket obetydligt &mdash; mått av fröjd
med några droppar hjärteblod som quinta essentia.
Vill ni inte släppa till det, har ni levat förgäves,
om ni så kommer i Encyklopedien för
era rön och iakttagelser beträffande den sydafrikanska
kolonialpolitiken.</p>

<p>Furstbiskopen teg en sekund.</p>

<p>&mdash; Det är, sade han sedan, en ovanligt praktfull
stjärnhimmel i natt. Har min herre betraktat södra
korset? Det är en vacker, men riskabel syn. Man
lär sig prata bredvid mun av det, har någon sagt.</p>

<p>Men herr Grenander satt med blickarna fästa
vid mattans bjärtröda rosett och hörde inte furstbiskopens
fråga.</p>

<hr class="chap" />

<p><span class="pagenum"><a name="Page_94" id="Page_94">[94]</a></span></p>

<h3 id="FEMTE_KAPITLET">FEMTE KAPITLET.<br />
<span class="smaller">En tullvisitation med konsekvenser.</span></h3>

<p>Torsdagen den 17 februari klockan 1,10 eftermiddagen
lade kapten Le Moine för första gången
under tjugu dygn sin hand på maskintelegrafens
spak. Han signalerade <em class="gesperrt">klart</em>, och strax därpå
<em class="gesperrt">halv</em>. Ty nu sköt Lorenzos stäv fram i Table
bays vatten och Taffelbergets platta silhuett ryckte
hastigt närmare.</p>

<p>Kapstaden.</p>

<p>Lorenzos förstaklasspassagerare stodo i spridda
grupper vid babords reling &mdash; redan i upplösningens
tecken. Det var som åsynen av land och
det i spridda staplar sorterade resgodset satt en
kil i intimiteten, splittrat den stora familj på gott
och ont som herrarna och damerna av första klass
hunnit bilda.</p>

<p>Herr Grenander och fröken Adorée hade tagit
plats vid dörren till skrivrummet och bekikade
därifrån vad som kunde ses av själva staden, vilket
inte var mycket. Den jättelika vågbrytaren stack<span class="pagenum"><a name="Page_95" id="Page_95">[95]</a></span>
fram sin milslånga tunga och plåtskjulen glänste
i solen som om det nyss regnat på dem.</p>

<p>Adorée bara skrattade, skrattade åt ingenting.
Herr Grenander däremot kände sig, så journalist
han var, en smula nervös, och upprepade för
femtioelfte gången sina förmaningar till Adorée:
att vad som än skedde inte vika från hans sida.
Förut hade han gått igenom planen för de första
dagarna &mdash; redan denna eftermiddag skulle det
bli butiksvandring för att nödtorfteligen ekipera
fripassageraren.</p>

<p>I samma veva gick furstbiskopen förbi. Han
var knappt till att känna igen &mdash; i hög hatt,
bonjour och grårandiga byxor. Men humöret var
detsamma, blitt, vänligt, faderligt.</p>

<p>&mdash; Fröken Villanueva reser, sade han, just på
det sätt man <em class="gesperrt">borde</em> resa, utan annan packning
än de nödvändiga kläderna på kroppen. Varje
ångbåt och tåg stannar alltid vid en stad och
varje stad har butiker, där resenären kan få vad
han behöver. På det sättet blir man oberoende av
tull, bärare, förargelse, besvär &mdash; av allting.</p>

<p>&mdash; Utom <em class="gesperrt">en</em> sak, inföll madame Lamelle, som
ända till resans sista timme agerade biskopens
oskiljaktliga kaftantofs.</p>

<p>&mdash; Vad skulle det vara?</p>

<p>&mdash; Pengar.</p>

<p>Herr Grenander ryckte till; den sidan av saken
hade han inte tänkt på förut. Skulle kreditivet
på 6,000 räcka under nuvarande förhållanden?<span class="pagenum"><a name="Page_96" id="Page_96">[96]</a></span>
Nåja, varom inte, så fanns ju både bank och
telegraf i Kapstaden. Kerman hade kanske inte
haft så orätt den gången, när han påstod, att
det största behaget med kapitalet var att en karl
kunde känna sig oberoende av fatala tillfälligheter.</p>

<p>&mdash; Förlåt, jag uppfattade inte vad ers helighet
yttrade.</p>

<p>&mdash; Jag var näsvis nog att fråga, var herrskapet
tänker ta in i Kapstaden.</p>

<p>&mdash; Man har rekommenderat hotell van Leeken...</p>

<p>&mdash; Det är ett holländskt hotell. Ganska bra,
tror jag. Om ni inte har någonting däremot skall
jag lämna min adress &mdash; för den visserligen otroliga
eventualiteten att ni, min herre, kunde behöva
mitt bistånd på ett eller annat sätt. Ingenting är
vissare än det ovissa. Se här, om ni behagar,
Hôtel Royal vid spårvägen till Claremont.</p>

<p>Leo Peolbin, ryssen, steg just nu ut från skrivrummet.
Det enda som skilde landstigningens
herr Peolbin från långfärdens var att han dragit
på sig ett par förskräckliga krämgula handskar.</p>

<p>Ryssen myste. Han såg nämligen på något avstånd
den spanske markisen don Ramon, som
stod och fullständigt slukade fröken Villanueva
med sina brinnande svarta ögon. I och för sig
var ju detta ingenting att le åt, men fröken Villanueva
vände spanjoren ryggen med ett så ihärdigt
och demonstrativt förakt, att ingen kunde missta<span class="pagenum"><a name="Page_97" id="Page_97">[97]</a></span>
sig på meningen. Och det tyckte den hjärtlöse
ryssen var bra.</p>

<p>Det tog Lorenzo en dryg timme att komma in
i dockan nummer tre, och samtidigt växlades de
sista avskedshälsningarna, somliga kalla, andra
nervösa, de flesta likgiltiga, där de inte alldeles
glömdes bort. Lord Fairy hade en bekant på
kajen, som han signalerade åt med sin svarta,
silverklackade käpp, och herr Sirius, don Ramons
gule sekreterare, ansträngde sin hesa, osympatiska
stämma för att göra sig hörd av någon chaufför
där nere.</p>

<p>I samma ögonblick var landgången klar, i nästa
sviktade den under de första passagerarnas steg.
Kapten Le Moine stod på kommandobryggan och
tog åt mössan. Hans min vittnade om belåtenhet,
vad orsaken nu kunde vara.</p>

<p>Tullmyndigheterna hade på vanligt kitsligt sätt
ringat in främlingarna med rep; man kunde ingen
annanstans komma än in i ett jättelikt skjul med
låga diskar runt alla fyra väggarna. Bakom dem
stodo tullherrarna med vita klisterlappar att pryda
upp resväskorna med.</p>

<p>Herr Grenander var en av de första som
passerade mellan repen. I vardera handen bar
han en resväska. Adorée gick tätt bredvid och
höll honom, enligt instruktion, i rockärmen.</p>

<p>Med en duns satte han upp resväskorna på
den plåtfodrade disken och spände upp remmarna.</p>

<p>&mdash; Cigarrer eller sprit? frågade tullherrn.</p>

<p><span class="pagenum"><a name="Page_98" id="Page_98">[98]</a></span></p>

<p>&mdash; Nej, svarade herr Grenander, som varken
kunde dricka eller röka, bara toalettsaker och
kläder för personligt bruk.</p>

<p>Tullherrn gjorde sig beredd att med ena handen
klistra två fridlysande märken på den resandes
gepäck, medan den andra, liksom i distraktion
eller för formens skull, trevade innanför den
större resväskans lock. Härunder miste undersökarens
ögon plötsligt sitt likgiltiga uttryck, och
handen nummer ett tappade klisterlapparna, samtidigt
som nummer två drog fram en fylld, ja,
inte ens öppnad cigarrlåda. En precis likadan
låda påträffades omedelbart i den mindre resväskan.</p>

<p>Tullherrn log ett otrevligt leende och sade kort:</p>

<p>&mdash; Ni ljuger, sir.</p>

<p>Herr Grenander var röd i ansiktet som en kokt
hummer, och ögonen sköto ursinniga blixtar bakom
de guldramade, starkt bikonvexa glasen.</p>

<p>&mdash; Det är inte mina cigarrer. Jag röker icke.
Lådorna måste vara insmugglade i mitt resgods.</p>

<p>&mdash; La, la, la, svarade tullherrn bara och placerade
kärleksfullt cigarrlådorna en under vardera
armen. Herrn följer med hit bort, till förman.</p>

<p>Det var bara tio steg att gå. Herr Grenander
var utom sig av förbittring, det gick inte alls
i hans stil att bli hållen för lögnare och bedragare.
Han sade förmannen det &mdash; och blev trodd.
Lådorna togos emellertid i beslag, och herr Grenanders
sinnesjämvikt återvände småningom. &mdash;<span class="pagenum"><a name="Page_99" id="Page_99">[99]</a></span>
Han kom därvid &mdash; ganska plötsligt för resten &mdash;
att tänka på Adorée, som inte längre hängde vid
hans rockärm. Efter instruktionen.</p>

<p>Hon står kvar vid de öppnade resväskorna
och bevakar deras innehåll, tänkte herr Grenander,
det var klokt av henne.</p>

<p>Nu var hela det stora tullskjulet proppfullt
av folk, som protesterade och deklarerade på alla
kulturspråk &mdash; och litet till. Luften yrde av explosiva
vokabler och i utgångsdörren uppförde hotellvaktmästarna
en fugal kör vid framrytande av
hotellnamnen.</p>

<p>Nej, resväskorna stodo där de stått, men ingen
Adorée syntes till &mdash; idel främmande ansikten
runt omkring. Herr Grenander gick några steg
åt höger och några åt vänster längs plåtdisken,
frågade de närstående om de sett en ung dam,
så och så, ropade till sist hennes namn. Förgäves.</p>

<p>Kanske hon gått förut och nu väntade vid
utgången? Nej, där var hon inte heller.</p>

<p>Med hettande tinningar gick herr Albert tillbaka
till luckan, där han nyss avlagt räkenskap hos
förmannen. Tomt. Så återvände han för tredje
gången till de alltjämt öppna resväskorna, bakom
vilka tullherrn nummer ett fortfarande stod på
post.</p>

<p>&mdash; Ni har förlorat något, sir? frågade denne
spydigt. Utom era två cigarrlådor. Va, sir?</p>

<p>En otrolig, men inte fullständigt utesluten
eventualitet kunde vara, att Adorée begivit sig<span class="pagenum"><a name="Page_100" id="Page_100">[100]</a></span>
tillbaka ombord. Herr Grenander trängde sig
mellan den nu inte längre så kompakta folkmassan
och tog landgången med tre steg. Fåfängt,
min herre. Fröken Villanueva hade inte varit
synlig sedan hon lämnade ångaren för omkring
en halv timme sedan.</p>

<p>En halv timme! Adorée hade redan varit försvunnen
tjugu minuter. Med en god bil kan
man på tjugu minuter hinna lika många kilometer.
Herr Grenander inte sprang utan rusade in i
tullokalen.</p>

<p>Där var nu nästan tomt.</p>

<p>Ett par tjänstemän stodo i sömnigt samspråk
och rökte cigarretter. En av dem pekade på de
kvarlämnade resväskorna, som någon under tiden
passat på att spänna ihop. Herr Grenander ryckte
dem till sig, tog en i vardera handen, störtade
sviktande mot utgången och hoppade upp i en
bil.</p>

<p>Kapstadens chaufförer äro härdade. Denne drog
inte på munnen ens, när en upphetsad, fetlagd
herre med guldbågade glasögon, snubblande över
fotsteget, skriade:</p>

<p>&mdash; Till hotell van Leeken.</p>

<hr class="chap" />

<p><span class="pagenum"><a name="Page_101" id="Page_101">[101]</a></span></p>

<h3 id="SJATTE_KAPITLET">SJÄTTE KAPITLET.<br />
<span class="smaller">Herr Grenander får sin uppfattning om
ordningsmakten korrigerad.</span></h3>

<p>Eftersom illusionen är det sista som lämnar
människan färdades herr Grenander till sitt hotell
med en (mycket svag, nästan döende) förhoppning,
att Adorée var där före honom. Hans förnuft
sade honom att denna sangvinism förtjänade
värdesättningen <em class="gesperrt">idiotisk</em>. Allting pekade åt ett
och samma håll, mot <em class="gesperrt">en</em> förklaring: Adorée hade
blivit narrad ur tullskjulet och därefter bortförd.
De i Grenanders bagage insmugglade cigarrlådorna
röjde med tillräcklig tydlighet en på förhand
uppgjord plan, som blott lyckats alltför väl.</p>

<p>Inte heller var det just någon trollkonst att
gissa, vem boven kunde vara. Den sig så kallande
don Ramon och hans förbrytarporträtt till betjänt
voro som beställda för ett dylikt streck. Men
så sant herr Grenander befann sig i ett ordnat
samhälle med polis, konsuler och militär, så skulle
den spanske uslingen <em class="gesperrt">o-för-dröj-ligen</em>, inom<span class="pagenum"><a name="Page_102" id="Page_102">[102]</a></span>
högst en, allra högst två timmar tvingas att lämna
sitt rov tillbaka.</p>

<p>Nej, naturligtvis. Hotell van Leeken kände inte
till någon ung dam, som väntade på en med
linjeångaren Lorenzo anländ passagerare. Herr
Grenander lät emellertid lyfta ut resväskorna, gav
portiern nödiga instruktioner och kastade sig upp
i bilen igen. Ur plånboken letade han fram namnet
och adressen på sitt lands generalkonsul,
chauffören anmodades köra utan hänsyn till ringar
eller möjligen befintligt bilreglemente och passageraren
gjorde framställningen verksam med litet
&mdash; ja, inte så litet engelskt mynt.</p>

<p>Herr Grenander hade tur, för en gångs skull,
sade han sig själv. Inte nog med att generalkonsuln
genast befanns villig att ta emot; han
visade sig också vara en ung, rivande man med
god fattningsförmåga och brinnande håg att låta
svårigheterna befrukta verksamhetsbegäret. Journalisten
refererade händelsen klart, utan <em class="gesperrt">ett</em> överflödigt
ord, och innan han slutat, hade generalkonsuln
pressat långfingret mot bordsklockans
elektriska knapp:</p>

<p>&mdash; Bed Tom Feathertom komma hit.</p>

<p>&mdash; Vad råder ni mig alltså till? frågade herr
Grenander, vad tror ni om saken?</p>

<p>Generalkonsuln ruskade på huvudet.</p>

<p>&mdash; Det hade varit gynnsammare för er, om den
här malören inträffat i någon annan stad än just
Capetown. Tro inte att jag överdriver så värst<span class="pagenum"><a name="Page_103" id="Page_103">[103]</a></span>
mycket, om jag säger, att vilken annan storstad
i de fem världsdelarna som helst skulle erbjudit
oss gynnsammare jaktmarker, när det gäller villebråd
av er don Ramons typ.</p>

<p>&mdash; Ni menar?</p>

<p>&mdash; För det första att polisen inte är sådan den
borde vara här, för det andra att Kapkoloniens
skojare ha en självhjälpsorganisation, som fungerar
med en från deras synpunkt idealisk precision,
och för det tredje att förbrytarvärldens grand old
man har en betrodd ställning i detektiva avdelningens
kontrollkontor.</p>

<p>&mdash; Man får således söka hjälp på annat håll?</p>

<p>&mdash; Ja. Och nej. Att inte anmäla saken för
polisen vore riskabelt redan av den anledningen,
att vi då bleve misstänkta för att vilja sköta affären
på egen hand &mdash; och det skulle uppväcka en förklarlig
jalousie de métier hos vederbörande, som
till sist <em class="gesperrt">möjligen</em> kunna vara oss till nytta. Allt
beror på vilken ställning don Ramon intar till...</p>

<p>&mdash; Förbrytarvärldens grand old man?</p>

<p>&mdash; Just precis. Vad vårt eget arbete beträffar,
hörde ni kanske, att jag nyss skickade bud på en
herre vid namn Tom Feathertom?</p>

<p>&mdash; Det undgick mig inte.</p>

<p>&mdash; Well, det är just er man, mr Grenander.
Bliv inte rädd för hans ungdom utan gör honom
i stället till chef för er expedition. Pojken anser
sig stå i en underlig sorts tacksamhetsskuld till
mig för ett handtag han fick, när han råkat i knipa<span class="pagenum"><a name="Page_104" id="Page_104">[104]</a></span>
en gång &mdash; och han avskyr myndigheterna, som
de sista åren envisats att vilja ha honom inom lås
och bom...</p>

<p>&mdash; En originell rekommendation.</p>

<p>&mdash; Man skulle också kunna säga, att han känner
de misstänkta kvarteren som sin egen ficka och
reagerar vid dolda brott som slagrutan för den
underjordiska källådern. Men se där ha vi honom.
Kom in, Tom!</p>

<p>En gänglig pojke på aderton, nitton år öppnade
dörren raskt, men anmärkningsvärt tyst, och steg
fram i rummet. Man kunde inte låta bli att lägga
märke till hans svarta ögon, som blänkte av livlighet
och äventyrshunger &mdash; profilen var närmast
semitisk till skulpturen. Hyn mörk.</p>

<p>&mdash; Detta är Tom Feathertom och detta är mr
Grenander från Europa, presenterade generalkonsuln.
Sitt nu ner Tom, så skall du få höra på
en lustig historia.</p>

<p>&mdash; Det passar mig precis, sir, sade Tom, och
slog sig ned i fönsternischen med uppdragna
knän.</p>

<p>Journalisten måste beundra generalkonsulns förmåga
att ytterligare koncentrera ett koncentrerat
referat. Vid berättelsen om de insmugglade cigarrlådorna
började Tom Feathertom spinna som en
katt; till sist fuktade han gnäggande fingertopparna
mot läpparna, en manöver som hos
honom tycktes vara det starkaste uttrycket för
entusiasm.</p>

<p><span class="pagenum"><a name="Page_105" id="Page_105">[105]</a></span></p>

<p>När generalkonsuln var färdig, hoppade Tom
ner ur fönsternischen, vände sig till herr Grenander
och frågade:</p>

<p>&mdash; Har ni tillräckligt med pengar, sir?</p>

<p>&mdash; Jaa, svarade Albert Grenander, något osäker,
vad säger ni om trehundra pund, mr Feathertom?</p>

<p>&mdash; Kalla mig Tom, bad den unge mannen, men
med sjutusen francs kommer vi inte någon vart.
Här i Sydafrika är det med rättvisan som med
kriget i Europa; det finns bara en gata till segern
och den är stensatt med mynt.</p>

<p>&mdash; I så fall hade vi ju kunnat avvara ditt bistånd,
Tom, inföll generalkonsuln stillsamt.</p>

<p>&mdash; Alldeles säkert, svarade Tom, men då blev
det hundra procent dyrare.</p>

<p>&mdash; Jag har utvägar att telegrafera efter medel,
inflickade herr Grenander.</p>

<p>&mdash; Gör det, bad Tom enträget. Standardbanken
&mdash; en gentil bank med kolonner utanför porten,
sir, är inte olivad för såna där uppdrag.</p>

<p>&mdash; Men hur mycket tror ni?...</p>

<p>&mdash; Beställ tvåtusen pund, sir, så är vi på den
säkra sidan.</p>

<p>Generalkonsuln nickade.</p>

<p>&mdash; Ni kan lita på Tom.</p>

<p>Herr Grenander skrev ett par ord på ett blad
i sitt anteckningsblock:</p>

<p>&mdash; Utgå ifrån att pengarna ligga i min plånbok.
Sedan?</p>

<p>&mdash; Ni menar: först! Nåväl. Generalkonsuln<span class="pagenum"><a name="Page_106" id="Page_106">[106]</a></span>
ritar ihop en lång allvarlig skrivelse till regeringen
på sitt blå, stämplade papper och anmäler, att
man knyckt en hygglig flicka i tullen, en hygglig
flicka av hygglig nationalitet. Hade det varit fråga
om ett par viskyankare eller en fransk bil, så kunde
det blivit litet väsen i stan, men vem frågar efter
en tös? För att inte blamera sig sätter man i
gång en lam undersökning, och mr Grenanders
spanske markis blir sökt på hotell, pensionat och
möjligen också i biljardsalongerna, men han finns
naturligtvis inte på något av dessa ställen. Regeringen
får sina papper tillbaka från polisen, sätter
en violett stämpel på dem, och om fjorton dagar
ligger bunten på generalkonsulns skrivbord, just
här, mina herrar. Man är ledsen, men (det står att
läsa mellan raderna) varje nation i Kapstaden får
ta vara på sina flickor, om det är så illa ställt att
flickorna inte kan ta vara på sig själva.</p>

<p>Herr Grenander reste sig upp. Situationen motsvarade
inte alldeles hans föreställningar om det
moderna samhällets höjda hand mot förbrytare
och våldsverkare. Den naiva själen hade tänkt
sig en polisminister &mdash; i värsta fall en polismästare
&mdash; som omedelbart efter rekvisition från det mäktiga
rikets generalkonsulat skulle mobilisera hela
kåren, låta telegrafen spela i alla väderstreck,
undersöka misstänkta transportfordon, hejda båtar
och tåg, och senast inom två timmar överlämna
mademoiselle Adorée Villanueva till monsieur
Grenander och don Ramon i sällskap med titulus<span class="pagenum"><a name="Page_107" id="Page_107">[107]</a></span>
Sirius till Kapstadens mest ansedde fängelsedirektör.</p>

<p>Den mobiliserade ordningsmakten hade plötsligt
krympt ihop till en gänglig aderton års pojke,
vars bästa meriter inskränkte sig till myndigheternas
lystnad efter hans person. De två timmarna
blevo ovissa dagar, kanske veckor, och
kostnaderna...</p>

<p>Hur var det Kerman sagt en gång:</p>

<p>&mdash; Har du den minsta världens glädje av alla
dina pengar?</p>

<p><em class="gesperrt">Då</em> hade Grenander blivit stött &mdash; därför att
han inte förmådde prestera en tillräckligt dräpande
replik.</p>

<p>Jag skulle ha lust att skicka Kerman ett
telegram nu och ge honom svar på tal, tänkte
herr Grenander, satte sig upp i den väntande
bilen, vinkade åt Tom att följa med och for
direkt till Standardbanken.</p>

<hr class="chap" />

<p><span class="pagenum"><a name="Page_108" id="Page_108">[108]</a></span></p>

<h3 id="SJUNDE_KAPITLET">SJUNDE KAPITLET.<br />
<span class="smaller">Herr Grenander hittar en dam på sin balkong.</span></h3>

<p>När herr Grenander kom tillbaka till Hotell
van Leeken efter besöken i banken och polishuset
&mdash; i vars port mr Feathertom avvek &mdash; var klockan
sju. Portiern uttömde sig i ursäkter, att mademoiselle
den efterfrågade inte låtit sig avhöra. &mdash;
Som ersättning hade man ställt etablissemangets
praktrum, en charmant citrongul salong med balkong
åt hamnen, till främlingens förfogande.</p>

<p>Herr Grenander tog hissen upp. Vid en blick
i den i korgväggen infällda spegeln erinrade han
sig, att han inte ätit sedan klockan åtta på morgonen.
Det förvånade honom att han inte känt
eller kände den minsta hunger &mdash; så beroende av
precisa tider och pedantiska vanor han trott sig
vara.</p>

<p>Det förefaller mig som om jag skulle kunna
vara utan mat ett helt år, konstaterade herr Grenander
tyst och satte nyckeln i hotellrummets
dörrlås.</p>

<p><span class="pagenum"><a name="Page_109" id="Page_109">[109]</a></span></p>

<p>Portiern hade rätt. Det var verkligen ett magnifikt
rum i en diskret gul färg. Fyra stora, kopplade
fönster, bakom vilka ett balkongräck skymtade,
öppnade utsikt åt hamnen och en trädplanterad
esplanad. Mycket kunde emellertid inte skönjas
nu, skymningen hade redan fallit på. Herr Grenander
vred därför om knappen till det elektriska
ljuset och fann kristallkronan vara i stil med rummets
övriga inredning. Han beställde en kopp te
med ett par löskokta ägg till och slog sig ned i
skrivstolen. Därvid föllo hans blickar på ett korsband
med hans namn.</p>

<p>Albert Grenander hade nu hunnit så långt, att
han upphört att förvåna sig över någonting. En
lång historia i platstidningen var förstreckad, tre
jättestora blåkråkor utmärkte den. Rubriken löpte
över flera spalter: <em class="gesperrt">Tysklands kolonialpolitik
sätter frukter</em>; &mdash; förmodligen var
det någon av de f. d. reskamraterna, som visade
specialisten på Sydafrikas kolonialväsen denna
uppmärksamhet. Men herr Grenanders ögon
gledo med sublim likgiltighet förbi denna med
förföriska underrubriker insprängda artikel &mdash; det
var först när journalisten på sjätte sidan hittade
notisrubriken <em class="gesperrt">Senaste polisnytt</em> som han
hejdade sig och började läsa.</p>

<p>Såvitt herr Grenander kunde förstå fanns här
inte en rad, som ägde samband med Adorée och
hennes försvinnande. En infångad falskmyntare,
två berusade belgier, som ställt till bråk i Sea<span class="pagenum"><a name="Page_110" id="Page_110">[110]</a></span>
point, en kvinna med tre butiksstölder på sitt
samvete och en herrelös, troligen stulen motorcykel
&mdash; se där allt. Journalisten kastade tidningen
i papperskorgen och tog med världsfrånvarande
min och utan entusiasm itu med sitt te
och sina ägg. Han undrade var mr Feathertom
kunde hålla till...</p>

<p>Ett buller. Det lät som om någon skrapat på
en av fönsterrutorna med nageln. Herr Grenander
såg upp och höll andan.</p>

<p>Nej &mdash; hans nerver hade spelat honom ett
spratt. Mindre underligt för resten, så som de
blivit frestade denna dag. En kopp till av detta
förträffliga, starka te...</p>

<p>Omigen. Nu var det en tydlig knackning på
rutan. Det fanns intet tvivel längre &mdash; någon
uppehöll sig på balkongen till detta rum.</p>

<p>Herr Grenander kände en lindrig hjärtklappning,
inte av rädsla, men vid tanken att denna
någon kunde vara Adorée. Han skyndade fram
till balkongdörrarna och slog upp dem.</p>

<p>Ja, vid alla makter, det var en kvinna! Hon
stod lutad mot en av pelarna längst bort, men nu,
i dunklet var det omöjligt att urskilja hennes drag.
Herr Grenander stammade:</p>

<p>&mdash; Adorée! Är det du?</p>

<p>Kvinnan gick, utan att svara, ett par steg närmare.
Journalisten insåg genast sitt misstag.
Denna dam var minst tjugu centimeter längre än
fröken Villanueva.</p>

<p><span class="pagenum"><a name="Page_111" id="Page_111">[111]</a></span></p>

<p>Under de sista månaderna hade herr Grenanders
förmåga att umgås med det andra könet
utvecklats på ett högst förvånande sätt. Utan
minsta spår till förlägenhet bjöd han den främmande
damen att stiga in i rummet.</p>

<p>&mdash; Denna balkong tillhör nämligen, fortsatte
han, ett av mig förhyrt rum, varför jag förmodar
att här föreligger ett misstag, som vi måste se till
att få rättat. Behagar ni sitta ned ett ögonblick,
medan jag ringer på betjäningen.</p>

<p>&mdash; För all del, bad den främmande damen ivrigt,
gör inte det. Blanda inte in någon utomstående
i den här historien.</p>

<p>Herr Grenanders röst lät hård och reserverad &mdash;
och inte alls artig &mdash; när han sade:</p>

<p>&mdash; Ni torde likväl finna, att en förklaring...</p>

<p>Men då lyfte damen på hatten och håret, och
där stod mr Tom Feathertom.</p>

<p>&mdash; Behöver ni <em class="gesperrt">nu</em> någon förklaring, sir?</p>

<p>Herr Grenander var ännu inte inne i sin nya
roll som detektiv på spaningsjakt; han blev ond:</p>

<p>&mdash; Vad är det där för maskeradupptåg? Jag
hade föreställt mig...</p>

<p>&mdash; Seså, seså. Ni höjer rösten, sir, och det bör
ni låta bli. Ett hotell är inte ett hotell om det har
ljudsäkra väggar &mdash; och hotell van Leeken utgör
inte något undantag från den allmänna regeln.</p>

<p>Albert drack en klunk te.</p>

<p>&mdash; Det var alltså ett experiment?</p>

<p><span class="pagenum"><a name="Page_112" id="Page_112">[112]</a></span></p>

<p>&mdash; Ett prov kan ni kalla det. Jag har inte
uppträtt som jänta på fyra år, och kände mig rätt
osäker i klövarna. Nå, det har ingen risk, kan
jag förstå. Ni lät lura er, ni, och då duger jag
nog. Ringde ni, sir?</p>

<p>&mdash; Nej.</p>

<p>&mdash; Då kanske ni tillåter att jag...</p>

<p>Tom satte på sig den med hatten kombinerade
peruken och tryckte på ringklockans knapp.</p>

<p>&mdash; Ni låter hälsa portiern att er släkting, den
efterfrågade miss Villanueva, nu kommit till rätta,
och att man inte vidare behöver göra sig något
besvär för er skull.</p>

<p>&mdash; Men...</p>

<p>&mdash; Tyst, någon kommer.</p>

<p>Det knackade på dörren. Förste våningskyparen
intog en så vördnadsfull hållning som gästen på
hotellets dyraste rum har rätt att kräva, och Albert
Grenander serverade sin av Tom Feathertom tilllagade
lögnkaka.</p>

<p>&mdash; Är det tillåtet att fråga <em class="gesperrt">varför</em>? sporde
herr Grenander, sedan våningskyparen stängt
dörren bakom sig.</p>

<p>&mdash; Man spionerar på er.</p>

<p>&mdash; Vem?</p>

<p>&mdash; Jag vet inte. Någon av don Ramons agenter
förmodligen.</p>

<p>&mdash; Och denne agent?</p>

<p>&mdash; Köper underrättelser &mdash; mycket oskyldiga
underrättelser, det kan jag försäkra er &mdash; av hotell<span class="pagenum"><a name="Page_113" id="Page_113">[113]</a></span>
van Leekens portier, den förträffliga människan i
luckan här nere.</p>

<p>&mdash; Jag börjar förstå.</p>

<p>&mdash; Nu bli de konfysa ett slag, och i krig är
det mycket nyttigt att göra sina fiender yra i
mössan. Man vinner alltid något på det, även
om man inte precis kan lämna en specificerad
promemoria på förhand.</p>

<p>&mdash; Ni tänker alltså, sade herr Grenander och
det låg aningen om ovilja i hans röst, ni tänker
alltså agera fröken Villanueva hela tiden vi vistas
här på hotellet.</p>

<p>Tom log.</p>

<p>&mdash; Tom Feathertoms gästspel som fröken Villanueva
inskränker sig till en enda, remarkabel
teaterafton, sir, och det är denna. Inte någon
annan. I False bay finns ett utmärkt pensionat
för unga damer. Om tjugu minuter avlägsna vi
oss från hotellet, och ni låter då vår värderade
portier beställa ett rum på sagda pensionat för
er myndling. Ni tillägger, att hon beger sig dit
redan i kväll, med sista båten. Att sedan ordna
upp affären med pensionatet åtar jag mig.</p>

<p>&mdash; Gott, Tom, jag skall göra som ni önskar.</p>

<p>&mdash; Det låter höra sig. Nu är det min tur att
avlägga rapport. Som ni snart skall finna, sir, har
jag inte legat på latsidan.</p>

<p>Albert satte sig kapprak i stolen.</p>

<p>&mdash; Ni har ett spår, Tom, sade han andlös.</p>

<p>&mdash; Sakta i backarna, herr newspaperman. Ett<span class="pagenum"><a name="Page_114" id="Page_114">[114]</a></span>
spår! Nej, minsann, så gott om dem är det inte.
Men jag har talat med en man, en klok man,
med god uppfattning, som <em class="gesperrt">sett</em> fröken Villanueva
lämna tullhuset och <em class="gesperrt">hört</em> henne yttra några ord
på spanska till den herre, som hon höll under
armen.</p>

<p>&mdash; Vad säger ni? Höll hon honom under
armen?</p>

<p>&mdash; Låt mig först beskriva herrn få vi se om
signalementet stämmer: en lång, mörkhyad prisse
med blåsvarta mustascher, stora tjusiga ögon och
en profil, skön som på ett tvålporträtt. När han
orerade, kastade han ned huvudet, så här, som
en häst.</p>

<p>&mdash; Det är <em class="gesperrt">han</em>.</p>

<p>&mdash; Och <em class="gesperrt">hon</em>: röda läppar, vita tänder, ung och
fräsch, svinaktigt söt. När hon talar skorrar hon
på r och det låter näpet som sju tusan.</p>

<p>&mdash; Det är Adorée. Människa, fort! Säg mig,
vart gick de? Ni har skurken fast? Håll mig inte
på sträckbänken längre! Tom!! Tom!!!</p>

<p>&mdash; Utanför tullhuset stod en bil, en chokladbrun
bil med svarta ränder. Herrn öppnade
dörren och bad damen stiga in. Hon tvekade,
såg sig oupphörligt om och tycktes med ens alldeles
ha tappat kontenansen. Då yttrade han
några ord, som kom henne att ge vika, damen
steg in, herrn efter, dörren smällde i lås, bilen
susade bort. Är ni med, sir?</p>

<p>&mdash; Vidare, vidare!</p>

<p><span class="pagenum"><a name="Page_115" id="Page_115">[115]</a></span></p>

<p>&mdash; Det är lätt att säga, sir. Från det ögonblicket
är den chokladbruna bilen som uppslukad
av jorden. Jag har mina bekanta litet här och var
i stan, men ingen har sett en chokladbrun bil
med svarta ränder. De flesta äro röda eller svarta,
som ni kanske sett, sir, så nog borde en vaken
karl lägga märke till en chokladbrun. Om man
inte kunde misstänka att er don Ramon hade
bråttom, skulle jag våga tio mot ett på att han
målat om sin kärra någonstans i förbifarten.</p>

<p>Herr Grenander skakade på huvudet.</p>

<p>&mdash; Observerade inte ert ögonvittne en herre
till, en halmgul individ med rävaktigt utseende
och väsande röst?</p>

<p>&mdash; Nej. Vilken roll skulle han spelat?</p>

<p>&mdash; Betjäntens. Mannen lät kalla sig herr Sirius
ombord på Lorenzo, och gjorde ett osedvanligt
vidrigt intryck.</p>

<p>&mdash; Antagligen blev han permitterad genast vid
landstigningen. Den figuren förekommer nämligen
inte heller i fortsättningen.</p>

<p>&mdash; Aha. Ni har en fortsättning, min käre Tom.
Ni är då en riktig trolleriprofessor.</p>

<p>&mdash; Spara era lovord, sir. Då jag såg, att jag
hade en halv timme på mig, innan ni kunde
väntas hit, gjorde jag en hastig rond på några
välunderrättade ställen. Turen var inte alldeles
förgäves: jag fick reda på två saker.</p>

<p>&mdash; För det första?</p>

<p>&mdash; Att don Ramon saknar förbindelser med<span class="pagenum"><a name="Page_116" id="Page_116">[116]</a></span>
Kapstadens organiserade underjord, att alltså
polisen inte har något intresse att skydda honom.</p>

<p>&mdash; För det andra?</p>

<p>&mdash; Att en man, vilkens beskrivning passar precis
in på don Ramons signalement, förut i obekant
syfte gjort ett par resor mellan Kapkolonien och
Madagaskar.</p>

<p>&mdash; Madagaskar?</p>

<p>&mdash; Ni ser förvånad ut, sir, men det borde ni
inte bry er om. Madagaskar är en utmärkt ö
för uppfinningsrika herrar, och pengar finns att
förtjäna för folk med fint väderkorn. Jag har
själv varit där ett par gånger &mdash; som pojke, tillfogade
denne övermage med största allvar.</p>

<p>Herr Grenander började mäta rummet med
långa, betänksamma steg. Aldrig ett ögonblick föll
det honom in, att Adorée kunde ha följt med
spanjoren frivilligt. Hon hade, liksom han själv
vid tullvisitationen, blivit lockad i en fälla.</p>

<p>&mdash; Tom, sade herr Grenander irriterad, det
duger inte att sitta här med armarna i kors.</p>

<p>&mdash; Har ni några planer, sir? frågade Tom med
retsamt lugn.</p>

<p>&mdash; Planer! Naturligtvis inte. Det är ju ni som
är expeditionens chef.</p>

<p>Tom nickade.</p>

<p>&mdash; Det är ingen sinekur, sir.</p>

<p>Albert började dra på sig handskarna i brist på
annan utlösning för sitt verksamhetsbegär.</p>

<p><span class="pagenum"><a name="Page_117" id="Page_117">[117]</a></span></p>

<p>&mdash; Alltså först vår lilla komedi nere hos portiern,
sade han.</p>

<p>&mdash; Därefter uppträdande av förvandlingskonstnären
Tom Feathertom, som från en skön kvinna
blir en ful karl.</p>

<p>&mdash; Sedan?</p>

<p>&mdash; Tålamodsprov, pinsamt drama i tre akter.</p>

<p>&mdash; Ni menar inte, att vi ska slå oss tills ro
och vänta tills något händer.</p>

<p>&mdash; Ändringar i programmet förbehållas, sir.</p>

<p>&mdash; Hör nu, min käre Tom...</p>

<p>&mdash; Låt mig förklara saken för er. Antag att ni
förlorar en dyrbar kråsnål eller en ring eller
någon annan klenod under en promenad på landsvägen.
Far ni då ut på sjön och letar efter den?</p>

<p>&mdash; Naturligtvis inte.</p>

<p>&mdash; Se där. Jag kan våga mitt huvud på, att den
som knyckt er tös inte låter henne gå ut på
gatan. Att söka efter henne mellan husraderna
skulle alltså vara precis lika fiffigt som att ro ut på
sjön och leta efter er på landsvägen förlorade
dyrgrip. Men den som är klok håller ögon och
öron öppna och placerar en del av sitt rörliga
kapital på sådana ställen där skvallret går, där
whiskyn rinner och folk vänder insidan ut.</p>

<p>&mdash; Det är sålunda det enda vi ha att lita till?
sporde herr Grenander bittert.</p>

<p>&mdash; Inte det enda, sir. Det finns någonting annat
också, och det är det bästa av allt, något som<span class="pagenum"><a name="Page_118" id="Page_118">[118]</a></span>
gjort underverk mer än en gång, något som gör
livet värt att leva, därför att tillvaron blir omväxlande
som en hygglig roman.</p>

<p>&mdash; Vad är det, Tom?</p>

<p>&mdash; Slumpen, sir.</p>

<hr class="chap" />

<p><span class="pagenum"><a name="Page_119" id="Page_119">[119]</a></span></p>

<h3 id="ATTONDE_KAPITLET">ÅTTONDE KAPITLET.<br />
<span class="smaller">Slumpen.</span></h3>

<p>&mdash; Vad tycker ni om stassen?</p>

<p>&mdash; Är det ert allvar, att jag skall ta på mig de
här trasorna?</p>

<p>&mdash; Tyvärr kunde jag inte få tag i några sämre.
För övrigt har ni ingenting att beklaga er över.
Se på mig.</p>

<p>&mdash; Men är det nödvändigt?</p>

<p>&mdash; <em class="gesperrt">Om</em> det är. Jo, var lugn för det, sir?
Ni kunde lika gärna gå på en kungabal i bara
kalsongerna som att hälsa på i Woods varieté
med bonjour och blomma i knapphålet.</p>

<p>Herr Grenander hade fått sin önskan om en
livligare spanarverksamhet uppfylld. Redan dagen
efter expeditionens bildande körde Tom upp
honom klockan sex på morgonen; ett tidigt kafé,
två förmiddagskneiper och en biljardsaloon hade
de besökt &mdash; utan resultat &mdash; och nu, klockan åtta
på kvällen, skulle det bära i väg till Woods busvarieté,
ett <em class="gesperrt">verkligt</em> ställe, som Tom uttryckte
sig.</p>

<p><span class="pagenum"><a name="Page_120" id="Page_120">[120]</a></span></p>

<p>&mdash; Det finns ingenting som är så nyttigt för
huden som litet målarfärg, sade expeditionens chef
och klatschade en halv tub sminkfett mitt i ansiktet
på redaktör Grenander. Smeta nu omkring
kulören, sir, så blir det bra.</p>

<p>Själv firade Tom verkliga orgier med färgen,
men när han granskade slutresultatet tyckte han
ändå att hyn var alltför civiliserad. Albert Grenander
protesterade, om inte i civilisationens så i
förnuftets namn, och varnade mot överdrifter.</p>

<p>&mdash; Vet ni av att hälften av Woods publik består
av hottentotter, kaffrer, malajer och kulier, de
senare av olika sorter, indiska och kinesiska? Har
ni sett en indisk malaj i högtidsdräkt, sir? Ni
kommer att bli generad över ert hyggliga utseende
och generad är vad man sist får bli på
ett sådant ställe som Woods. Allvarligt talat, vi
få inte sticka av från mängden alltför mycket,
förstår ni, vår uppgift är mera att observera än
att bli observerade. Inte sant, sir?</p>

<p>&mdash; Jo, naturligtvis har du rätt, Tom, sade herr
Grenander fogligt.</p>

<p>Och Tom såg förtjust ut över den komplimang,
som herr Grenanders <em class="gesperrt">du</em> uppenbarade.</p>

<p>Albert gick fram till klädskåpet, i vars mahognyfanerade
dörr en slipad spegeloval gnistrade mot
kristallkronans tre buketter av silverornerade
sfäriska lampor. Med största allvar betraktade
han den kolorerade vrångbild av redaktör Grenander
som glaset visade. Om någon för två<span class="pagenum"><a name="Page_121" id="Page_121">[121]</a></span>
månader sedan påstått, att ödet tillämnade honom
en sådan konfrontation, skulle han avvisat tanken
med allt det förakt och löje, av vilka han kunde
vara mäktig. Nu föreföll honom situationen självklar.</p>

<p>Att beskriva Woods varietéinteriör är överflödsgärning.
Tag vilken internationell buskrog som
helst med omålade bord och fernissade stolar,
häng upp några sömniga, nedrökta japanska lyktor
under en läktare kring salens tre väggar och
slå ut den fjärde till en scen, stor som ett borgerligt
matsalsbord, och ni har inredningen. Odören
kan icke skildras, därför att språket ännu inte
känner ord, som samtidigt spegla allt avskyvärt
i luktväg som finns, frän gammal piptobak till
den starkt animala utdunstningen av malajer och
kulier.</p>

<p>Publiken svarade mot Tom Feathertoms antydningar
&mdash; i ett hörn av salen överträffade verkligheten
fantasibilden. Albert Grenander var glad
att han såg ut som han gjorde. Ett runt bord
stod ledigt vid väggen under läktaren &mdash; ur varietésynpunkt
var det ogynnsamt, ty en med oanständiga
ord på världens alla språk fullklottrad träpelare
skymde synfältet, men våra båda herrar
hade inte kommit för att se Jui Jimpy Joalli hoppa
kråka.</p>

<p>&mdash; Tänd en stark cigarr, rådde Tom viskande,
den som inte är van vid parfymen, kan bli sjösjuk
på tio minuter.</p>

<p><span class="pagenum"><a name="Page_122" id="Page_122">[122]</a></span></p>

<p>&mdash; Jag röker inte, stönade herr Grenander. Och
i detsamma kände han kallsvetten bryta fram vid
tinningarna.</p>

<p>Tom ruskade på huvudet &mdash; en människa som
kan telegrafera efter tvåtusen pund och inte röker!
Generalkonsuln hade rätt häromdagen, verkligheten
<em class="gesperrt">är</em> underbarare än dikten. Tom plockade
fram en grabbnäve cigarretter och tände två stycken
på en gång. Den han inte klistrade fast mellan
läpparna lade han att självröka på träbordet, och
det lättade mycket riktigt atmosfären en liten
smula.</p>

<p>Pianisten, en gulvit alkoholist i fjärde stadiet,
gick till attack på klaveret, vars kraftutveckling
mest av allt påminde om en bil på åttiotalet. Det
gamla skrället åstadkom ett infernaliskt oväsen,
men kom inte ur fläcken med någon melodi.
Samtidigt skakade det smutsgula förhänget åt sidan
och Jui Jimpy Joalli skuttade in. Hottentotterna
visslade och kaffrerna ropade bravo. Kulierna &mdash;
av indisk ras &mdash; uppgåvo sin stams stridsrop,
européerna rekvirerade mer whisky.</p>

<p>&mdash; Det märks hon är populär, skrek Tom genom
orkanen.</p>

<p>Men herr Grenander hörde inte. Han hade
plötsligt fått syn på en fräknig nacke under en gul
hårkrans, som han tyckte sig ha sett förut. Det
var en herre som satt vid ett bord alldeles intill;
han gav blankt sjutton i Jui Jimpy Joalli och
vad som försiggick på estraden, läste en tidning,<span class="pagenum"><a name="Page_123" id="Page_123">[123]</a></span>
drack en varm ångande dryck mitt i februarisommarn
och drog korta, häftiga bloss på en
pipa.</p>

<p>Pianisten fattades just då av ett plötsligt ursinne.
Han reste sig upp till hälften, grep ett för
musikens analytici fullständigt odefinierbart ackord
med sina tio fingrar och körde samtidigt armbågarna
i bas och diskant.</p>

<p>Effekten blev storartad. Jui Jimpy Joalli satte
sig på stjärten &mdash; synbarligen utom programmet
&mdash; och mannen med den fräkniga nacken och
gula hårkransen vände en halvprofil mot Tom
Feathertoms bord.</p>

<p>Nu var herr Grenander säker på sin sak.</p>

<p>Med av iver darrande fingrar tog han upp penna
och anteckningsblock &mdash; att få öronljud fanns
ingen tanke på &mdash; skrev två rader på lappen, rev
den loss och sköt meddelandet över till Tom.</p>

<p>Tom Feathertom läste. Ögonen strålade på
pojken som två stjärnor, när han förintade skrivelsen
genom att riva den i nästan mikroskopiska
flisor. Sedan vätte han fingertopparna mot läpparna,
vilket &mdash; som vi förut förrått &mdash; hos denne
individ kännetecknade höjdpunkten av sinnesrörelse,
och tände två nya cigarretter.</p>

<p>Vad herr Grenander skrivit var följande:</p>

<p><em class="gesperrt">Mannen med den fräkniga nacken
strax till höger om oss är herr Sirius,
don Ramons sekreterare ombord på
Lorenzo.</em></p>

<p><span class="pagenum"><a name="Page_124" id="Page_124">[124]</a></span></p>

<p>Minuten efter kolaberade klaverchauffören. Jui
Jimpy Joallis nummer var slut, det smutsgula förhänget
skakade fram igen till sin hysteriska ståltrådsdans
och kaffrernas utdunstning blev åter
normal.</p>

<p>Den grenanderska expeditionens chef lämnade
sin plats och slog sig ned vid ett bord hos två
ladies längre fram mot estraden. Han beställde en
flaska fransk champagne och föreföll att redan
vara något berusad, vilket emellertid inte tycktes
bekymra damerna, som båda två samtidigt försökte
få plats i hans knä. Redaktör Grenander
nöjde sig med att bevaka herr Sirius’ nacke &mdash;
och det var icke något ansträngande arbete, ty
denna nacke förde närmast tanken på en vaxkabinettfigur
i sin absoluta orörlighet.</p>

<p>Så fort Tom Feathertom fått in vinet, hällde
han de tre glasen bräddfulla. En sjöman vid
bordet intill såg champagnen skumma över, stod
upp och lade ned sin högljudda protest mot ett
sådant handhavande av guds gåvor. Den ena
av Toms ladies, som bar en bjärtröd schal över
ett par nakna brungula axlar, tog Tom i försvar
och bad sjömannen inte lägga sin näsa i
blöt. Under tiden hade Tom Feathertom tömt sitt
glas i botten och därmed tycktes han vara färdig.
På vinglande ben reste han sig upp och började
en ursinnig harang över alla länders mariner i
allmänhet och denne lymmelaktige flottist isynnerhet.</p>

<p><span class="pagenum"><a name="Page_125" id="Page_125">[125]</a></span></p>

<p>Ögonblicket därpå var Jui Jimpy Joalli glömd.
Stampubliken hade konstaterat att pianisten fått
fyllslag &mdash; i vanlig ordning &mdash; och hälsade Toms
uppträdande med stort bifall, eftersom den fortsatta
underhållningen alltså kunde väntas bli skäligen
klen.</p>

<p>Tom skötte sig briljant. Han visste på pricken
var denna publik hade sina sympatier och serverade
roligheter som saknade varje spår av
kvickhet. Hottentotterna lågo dubbla av skratt
och kaffrerna började svettas oroväckande igen.
När Tom såg att hans anförande var på vippen
att väcka även herr Sirius’ uppmärksamhet gjorde
han en elegant vändning över stag och adresserade
sig till mylord.</p>

<p>Don Ramons sekreterare hade tydligen inte
beräknat detta. Han dök ned bakom sin tidning
och herr Grenander observerade att den fräkniga
nacken antog en skär ton. Men Tom gick på:</p>

<p>&mdash; Gentemot mylords blygsamma uppträdande
vill jag, sade han, påpeka, att ingenting i
världen kan motväga den tysta förtjänsten.
Brackan skriker och den enkle lymmeln opponerar
så gott han kan &mdash; jag hänvisar till flottisten
här &mdash; men den verklige gentlemannen gömmer
sitt porträtt bakom ett tidningsblad. Mina
damer och herrar! För många av er är det
kanske obekant att Kapkolonien hotades av en
gul invasion i början på nittiotalet. Här är inte
platsen att röja de nedriga ränker, det lömska<span class="pagenum"><a name="Page_126" id="Page_126">[126]</a></span>
förräderi, som höll på att göra oss alla, mina
damer och herrar, till slavar under det gula tyranniet,
men så mycket skall här sägas, att det är
denne man &mdash; nu pekade Tom öppet på herr
Sirius &mdash; som vi ha att tacka för att den skändliga
planen misslyckades. Mina damer och herrar, lord
James Lythons skål!</p>

<p>På detta förfärande dravel följde en åska av
applåder. Hela hopen störtade mot herr Sirius
och ville trycka hans händer. Hottentotterna sleto
av sig håret, kaffrerna offrade näsringarna. Herr
Sirius protesterade, men det hjälpte inte ett dugg.
Tom skrek på mer champagne, under det don
Ramons sekreterare lyftes upp på ett bord. Och
därpå började en jublande ringdans kring Kapkoloniens
ädle räddare, en dans, som försatte
läktarpubliken i raseri, därför att den inte kunde
få vara med.</p>

<p>Krögarn, som till börden var tysk, kom nu till
och visade stor förtjusning. Så mycket fransk
champagne hade inte gått åt på ett helt år. Leve
friheten, leve lorden, leve krögarn! Lord James
bar, till tecken av sin nyvunna popularitet, ett
band av krokodiltänder kring halsen. Men när
vanvettet var som allra starkast, slank han ned
från bordet och försvann i entrén.</p>

<p>Tom efter som en ål. I förbifarten gav han
Grenander ett tecken: far hem till hotellet och
vänta mig där.</p>

<p><span class="pagenum"><a name="Page_127" id="Page_127">[127]</a></span></p>

<p>Albert lydde som ett snällt barn. När han kom
ut på gatan, trodde han knappt att lungorna
kunde stå emot så mycket frisk luft som ett enda
andetag.</p>

<hr class="chap" />

<p><span class="pagenum"><a name="Page_128" id="Page_128">[128]</a></span></p>

<h3 id="NIONDE_KAPITLET">NIONDE KAPITLET.<br />
<span class="smaller">Herr Sirius.</span></h3>

<p>Herr Sirius måste haft samma känsla som herr
Grenander; han stod väl en hel minut på trottoarkanten
under de violetta, fräsande båglamporna
utanför Woods och pumpade in ren luft i
lungorna.</p>

<p>Det var en sommarkväll av allra bästa slag,
mild, balsamisk, stilla. Men längst i norr lyste
något rött, tindrande sken. En eldsvåda, ett himlafenomen?
Herr Sirius var lika nöjd vilket.</p>

<p>Rätt vad det var stod Tom vid hans sida.</p>

<p>&mdash; Ni gick, lord James...</p>

<p>Herr Sirius brusade upp.</p>

<p>&mdash; Vad fan menade ni med den där komedien?
Att ni bara understår er...</p>

<p>Tom Feathertom tog ett steg tillbaka. Hans
röst lät så ärlig som en konfirmationsflickas:</p>

<p>&mdash; Nu ser jag sannerligen. Ni har rätt, sir,
jag har misstagit mig. Men likheten är slående &mdash;
lord James upp i dagen. Jag måste be er om<span class="pagenum"><a name="Page_129" id="Page_129">[129]</a></span>
ursäkt, sir. Någon skada är ju för resten inte
skedd.</p>

<p>Herr Sirius föreföll villig att sluta fred, så fort
han blev övertygad om att han inte varit utsatt
för medveten drift. Det måste också kännas inte
så litet smickrande för en man, som alltid rönt
smälek för sina fräknar och sitt halmgula utseende,
att bli tagen för en lord.</p>

<p>Tom gjorde sig ångerköpt.</p>

<p>&mdash; Ni fick lämna er drink halvtömd, mister...</p>

<p>&mdash; Leftham.</p>

<p>&mdash; Tack, mr Leftham, mitt namn är Rightner,
John Rightner, if you please. Ni fick lämna
er drink halvtömd, mr Leftham.</p>

<p>Herr Sirius gjorde en frikostig gest, som skulle
hedrat lord James:</p>

<p>&mdash; Bagateller, mr Rightner.</p>

<p>&mdash; Hör på, mr Leftham, jag vet ett litet trevligt
hörn inte långt härifrån. Eftersom det var mitt
fel, att ni fick rymma fältet hos Woods, är det
inte mer än rätt att jag får reparera skadan. Ett
glas eller ett par av det som smakar er bäst, sir?</p>

<p>Tom Feathertom kunde vara vinnande i både
röst och sätt, om han ville &mdash; och nu ville han.
Herr Sirius knäppte igen kavajen och öppnade sitt
hjärta.</p>

<p>&mdash; Ni tycks vara en gentleman, mr Rightner;
jag går in på ert förslag.</p>

<p>Toms hörn låg en halv meter under jorden
hos juden Wolgosch, men var icke desto mindre<span class="pagenum"><a name="Page_130" id="Page_130">[130]</a></span>
ganska trevligt. Varje soffa hade samma förmåner
som hästen i sin spilta, en trävägg på vardera
sidan och halm på golvet.</p>

<p>&mdash; Vad dricker ni? frågade Tom och sköt fram
en cigarrettask.</p>

<p>&mdash; Tjaa, sökte herr Sirius med blickarna spelande
kring väggarnas spritannonser.</p>

<p>&mdash; Genera er inte, bad herr Feathertom och
knackade med två fingrar på västfickan, här finns.</p>

<p>&mdash; Ja, i så fall, sade herr Sirius (med nedslagna
ögonlock), skulle nog litet Hennessy väl tillsatt
med Pommery smaka ganska gott.</p>

<p>Tom dängde handflatan i bordet.</p>

<p>&mdash; <em class="gesperrt">Det</em>, sade han. Precis min smak, mr Leftham.
Kypare, två Pommery och en liten burk
äkta Hennessy, three stars, allra minst.</p>

<p>Herr Sirius’ blackiga, med utspädd blå färg
sparsamt tillsatta pupiller började visa något liv.
För att likväl inte svära bort sig i förtid inskränkte
han sig till att spika fast sin deklaration av nyss:</p>

<p>&mdash; Ni är en gentleman, mr Rightner.</p>

<p>&mdash; Jaha, svarade Tom trovärdigt, det är olika
meningar om den saken, mr Leftham.</p>

<p>&mdash; Vad menar ni, sir?</p>

<p>&mdash; Det jag säger, sir.</p>

<p>&mdash; Att det är olika meningar om er egenskap
av gentleman?</p>

<p>&mdash; Just det, sir.</p>

<p>&mdash; Ja, pack finns det gunås så visst en tillräcklig
portion av, konstaterade herr Sirius och i<span class="pagenum"><a name="Page_131" id="Page_131">[131]</a></span>
detsamma kom kyparen med champagnen och
konjaken. Hennessyflaskan såg riktigt förskrämd
ut vid sidan av de två champagnebyttorna, men
det var ju alldeles i sin ordning.</p>

<p>Tom blandade.</p>

<p>&mdash; Ni kan konsten, intygade herr Sirius.</p>

<p>&mdash; Svårare saker har jag klarat ut.</p>

<p>&mdash; Tvivlar ingen på, sir. Men just det där att
få själva svikten på blandningen, att kolsyran
sveper kring konjaksbuljongen som en karl lägger
sina armar kring tösen, det är <em class="gesperrt">konst</em> det och
inte något hantverk. Har ni varit apotekare, sir?</p>

<p>&mdash; Nej, sir, det har jag inte. Your health, sir!</p>

<p>De båda herrarna drucko. Herr Sirius tömde,
till Toms stora tillfredsställelse, sitt glas nästan
till botten. Sedan mörknade han och tog sig
om pannan.</p>

<p>&mdash; Jag är ett nöt, sade han kort.</p>

<p>&mdash; Var inte en hund mot er egen kropp, sir,
bad Tom allvarligt.</p>

<p>&mdash; Blev ni inte ond för det där jag sa om
apotekarn nyss?</p>

<p>&mdash; För ingen del, mr Leftham.</p>

<p>&mdash; Ser ni, jag kände en gång en apotekare,
som... Och sedan berättade herr Sirius en lång
historia, som inte har det minsta samband med
denna skildring &mdash; på annat sätt än att den gav
herr Sirius oupphörligt förnyade tillfällen att föra
glaset till läpparna.</p>

<p><span class="pagenum"><a name="Page_132" id="Page_132">[132]</a></span></p>

<p>&mdash; Som ni ser, slutade herr Sirius, apotekarn var
hygglig, men annars finns det gott om fähundar.</p>

<p>&mdash; Joo, sade Tom och gnisslade tänder, det
finns det.</p>

<p>&mdash; Ni har erfarenhet av dem, ni?</p>

<p>&mdash; Var lugn för det, mr Leftham. Jag hade
en gång tjänst hos en spanjor...</p>

<p>Herr Sirius ryckte till.</p>

<p>&mdash; Vad säger ni? En spanjor!</p>

<p>&mdash; Ja, en spanjor, sir. En tvättäkta lymmel ändå.
Han lurade mig på trehundra pund och en fullständigt
ny manschettskjorta.</p>

<p>Herr Sirius torkade svetten ur pannan.</p>

<p>&mdash; En spanjor, mumlade han, en spanjor!</p>

<p>&mdash; Han kallade sig markis till på köpet.</p>

<p>&mdash; Säg om det där en gång till, mr Rightner?</p>

<p>&mdash; Markis gav han sig ut för att vara, sir. Vad
säger ni om det?</p>

<p>Herr Sirius hade tappat cigarretten i soffan
och märkte det inte.</p>

<p>&mdash; Vill ni beskriva denne spanske markis för
mig, mr Rightner? frågade han med de vattlagda
ögonen på skaft. Vill ni göra det som en personlig
väntjänst, sir? För min skull.</p>

<p>&mdash; Gärna, sir.</p>

<p>Och så gick Tom, den skojarn, igenom don
Ramons signalement utan att stappla på en enda
konsonant.</p>

<p>&mdash; Det stämmer, mumlade herr Sirius, det stämmer
till punkt och pricka. En sådan ärans extra
skurk, sir.</p>

<p><span class="pagenum"><a name="Page_133" id="Page_133">[133]</a></span></p>

<p>&mdash; Om ni menar don Hidalgo, så är det alldeles
rätt, mr Leftham.</p>

<p>&mdash; Haha, skriade herr Sirius och hans hånskratt
kom ljuset att blinka, don Hidalgo sade ni,
mr Rightner. Don Hidalgo! Don Ramon kallade
han sig, när han skojade mig. En spansk caballero,
en herre av hästar och slott och servidores och
spotska fasoner, som kastar på huvudet så här.</p>

<p>Och herr Sirius visade sig inte sämre än Leo
Peolbin att karikera don Ramon.</p>

<p>Nu tog Tom på sig en min, som var så allvarsam
att till och med herr Sirius bleknade under
ruset.</p>

<p>&mdash; Jag förstår, sir, sade han, att vi, ni och
jag, varit offer för samme bedragare. Det är
en sällsam ödets lek, detta. Men, sir, låt skurken
inte slippa oss ur händerna, låt oss bilda ett
förbund här, just nu, att krossa mannen, att ge
lika för lika, öga för öga, tand för tand, sir,
att visa honom vem han stungit haver. &mdash; Kypare!
En flaska Pommery till!</p>

<p>&mdash; Nej, ropade herr Sirius, inte en droppe vin
mera, inte en droppe, förrän jag lättat mitt hjärta,
förrän ni, sir, fått veta allt om denne don Hidalgo-Ramon.
Det är jag skyldig er, sir.</p>

<p>&mdash; Kom ihåg att jag inte begärt ert förtroende,
sir, hotade Tom Feathertom, kom ihåg att jag
ingenting vill höra.</p>

<p>Då blev herr Sirius ursinnig.</p>

<p>&mdash; <em class="gesperrt">Vill</em> ni inte, hojtade han. Är ni min vän<span class="pagenum"><a name="Page_134" id="Page_134">[134]</a></span>
eller min fiende, sir? Nu <em class="gesperrt">skall</em> ni höra sanningen,
hela sanningen och ingenting annat än
sanningen.</p>

<p>Tom nickade.</p>

<p>&mdash; Vet ni vad min don Ramon och er don
Hidalgo är? sporde herr Sirius, sluddrande på
målet. Han är skaffare, sir.</p>

<p>&mdash; Vad för något, mr Leftham?</p>

<p>Herr Sirius höjde rösten ytterligare ett tonsteg:</p>

<p>&mdash; Skaffare, sir. Han gör affärer på Madagaskar,
goda affärer. Han säljer flickor åt Saraj Daraï,
sir, fina flickor, dyra flickor. I går fick han tag
i en; hon kostade en del bråk och besvär, förstås,
men den släpper han inte under tretusen pund.
Och oss emellan sagt, min käre Rightner, det är
hon ärligen värd. Ni vet, don Ramon ser ut
som en hel pomadburk. Så söt... Han tjusar
till de små ungarna, fyrar på med elden från
sina batterier och när fästningen faller, så säljer
han den för hyggligt pris åt Saraj Daraï. &mdash; Se,
där fick ni vinet, Rightner, slå i och knussla inte.</p>

<p>Tom skrattade.</p>

<p>&mdash; Jag kan inte låta bli att beundra honom i
alla fall, don Hidalgo-Ramon. Den sista fisken
var nog hårdfjällad. Eller hur, Leftham?</p>

<p>&mdash; Jo, lita på det, ni. Hon var bevakad av en
gammal narr med pedantiska vanor och glas på
näsan, men näsan blev en tum längre, den. Och
det var så gott det.</p>

<p>&mdash; En storartad affär, Leftham. Skål.</p>

<p><span class="pagenum"><a name="Page_135" id="Page_135">[135]</a></span></p>

<p>&mdash; Skål, käre vän. Jag känner jag börjar bli full.
Det hettar i skinnet. Ni får hjälpa mig härifrån.
Gud ske lov att jag är kvitt det kräket till spanjor;
polisen vet man aldrig var man har i den här
stan. Jag skulle haft femhundra pund för besväret
att agera sekreterare, och markisen spisade
av mig med trehundra. Men gömt är inte glömt.
Låt oss dricka. Skål, Rightner.</p>

<p>Herr Sirius tömde en ny pokal till botten.
När det var gjort, tappade han bägaren i golvet
och somnade utan minsta förberedande anmärkning
i sitt hörn.</p>

<p>Tom Feathertom kallade på kyparen, tog upp
sin av herr Albert Grenander fyllda plånbok,
betalade förtäringen och gick.</p>

<hr class="chap" />

<p><span class="pagenum"><a name="Page_136" id="Page_136">[136]</a></span></p>

<h3 id="TIONDE_KAPITLET">TIONDE KAPITLET.<br />
<span class="smaller">En geografilektion.</span></h3>

<p>Tom såg på långt håll att det lyste i de fyra
fönster, som öppnade utsikt från herr Grenanders
rum i hotell van Leeken. När vännen Feathertom
kom närmare upptäckte han en gråvit skepnad
på balkongen och efter ytterligare ett par steg
blev han anropad med halvhög röst:</p>

<p>&mdash; Hallå, Tom!</p>

<p>&mdash; Är det ni, sir?</p>

<p>&mdash; Allting all right, Tom?</p>

<p>&mdash; Jag hade nästan hoppats att ni krupit till
kojs, sir.</p>

<p>&mdash; Varför det?</p>

<p>&mdash; Jag är sömnig, sir &mdash; och inte riktigt nykter
heller.</p>

<p>&mdash; Skynda dig upp, Tom. Dörren står öppen.</p>

<p>&mdash; Vet knappt om jag har lust. Låt oss uppskjuta
saken till i morgon!</p>

<p>&mdash; Kommer inte på fråga. Seså, raska på nu
bara.</p>

<p><span class="pagenum"><a name="Page_137" id="Page_137">[137]</a></span></p>

<p>&mdash; Jag får väl finna mig, då, muttrade Tom,
men ni tycks glömma, sir, att det är jag som är
expeditionens chef.</p>

<p>Fast herr Grenander själv sällan eller aldrig
drack sprit var han tolerant mot dem som tyckte
om ett glas fram på kvällsidan. När Tom kom upp
fann han därför en bricka med whisky och en
sifon sodavatten väntande på ett bord.</p>

<p>&mdash; Uff, sade Tom och blandade en grogg, herr
Sirius’ champagneblandning sitter mig ända upp
i halsen.</p>

<p>&mdash; Du har alltså träffat honom?</p>

<p>&mdash; Jo, det vill jag lova att jag har, intygade
Tom, karlens omåttliga törst kostade er nära fem
pund sterling, sir.</p>

<p>&mdash; Berätta!</p>

<p>&mdash; Ni skall få alltsammans till livs om ett ögonblick,
men först måste jag ha reda på vad ni vet
om Madagaskar.</p>

<p>&mdash; Om Madagaskar?</p>

<p>&mdash; Ja.</p>

<p>&mdash; Hm, ungefär lika mycket som varje allmänbildad
människa och...</p>

<p>&mdash; Och?</p>

<p>&mdash; Och möjligen litet till.</p>

<p>Tom gjorde det bekvämt åt sig i ett soffhörn.</p>

<p>&mdash; Låt oss höra!</p>

<p>&mdash; Det kan inte vara din mening att jag skall
sitta här mitt i natten och hålla föredrag i
geografi?</p>

<p><span class="pagenum"><a name="Page_138" id="Page_138">[138]</a></span></p>

<p>&mdash; Något i den stilen är min mening, sir. Ni
förstår, det är nödvändigt att expeditionens medlemmar
på förhand äro överens om vissa fakta.</p>

<p>&mdash; Hm. Madagaskar är en av världens största
öar, skild från Sydafrika genom Mozambiquekanalen,
som på ett ställe är ända till tusen kilometer
bred. Från de flacka kusterna höjer sig
landet terassformigt inåt till bergmassans högsta
topp, den vulkaniska käglan Amboro, som är...</p>

<p>&mdash; Stopp. Det där är ju mineralogi och intresserar
inte expeditionen. Var god och börja i en
annan ända, sir!</p>

<p>&mdash; Madagaskar har en ovanligt rik, i stort sett
tropisk vegetation. Typiskt för östsidan och trakten
kring Nossi Bé är Ravenala madagascariensis,
som blivit kallad de resandes träd därför att vid
nedre ändan av bladskaftet samlar sig i en skålformig
hålighet rent, kallt vatten. Rafiapalmen...</p>

<p>&mdash; För guds skull, sir, stanna! Såvitt jag kan
förstå kallas det där botanik. Det är inte i trädtopparna
vi ska leta efter fröken Villanueva, sir.</p>

<p>&mdash; Men var vill du då jag skall börja?</p>

<p>&mdash; Känner ni till en stad som heter Antananarivo?</p>

<p>&mdash; Naturligtvis. Det är Madagaskars huvudstad,
och där regerar den franske generalguvernören.</p>

<p>&mdash; Rätt. Känner ni till en annan stad som heter
Tajunga?</p>

<p>&mdash; Nej.</p>

<p><span class="pagenum"><a name="Page_139" id="Page_139">[139]</a></span></p>

<p>&mdash; Kunde just tro det. Tajunga är också en
stad på Madagaskar och där regerar Saraj Daraï.</p>

<p>&mdash; Saraj Daraï! Vad är det för en?</p>

<p>&mdash; Jo, sir, det är en herre, som vi ha all anledning
att hysa en viss respekt för. På ön kallas
han också hovakungen, inte bara därför att han
är ättling i rakt nedstigande led av kung Radama I,
som 1810 grundlade hovaväldet på ön, utan därför
att det är han som makten haver, trots franska
regeringen, general Gallieni, skolor, kyrkor, missionärer
och de konsultativa kamrarna.</p>

<p>&mdash; Om den saken nämner våra uppslagsböcker
ingenting, Tom.</p>

<p>&mdash; Jag kunde ge mig katten på det. Ser ni,
uppslagsböcker är nog bra att gömma årtal och
pressa växter i, men vill ni ha reda på något, så
får ni allt fråga dem som reser omkring i världen
och skriver romaner &mdash; de måste plocka fram vad
som inte syns officiellt, förstår ni, för att skillnaden
mellan en uppslagsbok och en romanbok skall
bli ordentlig. Och så kommer de underfund
med saker och ting, som uppslagsböckerna inte
har och inte kan ha en aning om. Nåväl, sir,
minns ni vilket år Ranavalona III avsattes av fransmännen?</p>

<p>&mdash; Jag tror det var 1897.</p>

<p>&mdash; Stämmer, sir. Drottningen fördes till Alger,
men hennes systerson stannade kvar. Och drottning
Ranavalona III:s systerson, det är just prins
Saraj Daraï &mdash; eller kung, om ni så vill.</p>

<p><span class="pagenum"><a name="Page_140" id="Page_140">[140]</a></span></p>

<p>&mdash; Högst märkligt. Och det tillät franska regeringen?</p>

<p>&mdash; Vad skulle den göra? Gallieni är en klok
karl, som känner till ordspråket om fågeln i
handen, och så länge regeringen kan hålla kung
Saraj och moster Ranavalona skilda åt, är det
ingen fara. Under tiden har Saraj Daraï fått
en landremsa jämte staden Tajunga att roa sig
med och slipa sina härskarlater på. Och var övertygad
om, att han inte ligger på latsidan, sir.
Sarajs hovförvaltning avlönar två ordinarie skarprättare,
som valts bland den malagassiska societetens
finaste familjer.</p>

<p>&mdash; Är det för att komma till de båda skarprättarna
som du låtit mig repetera Madagaskars
historia?</p>

<p>&mdash; Inte precis. Hör nu på, sir. Antag att ni
blev suverän herre och despot över tio eller tjugu
tusen vackert färgade hovaer av båda könen &mdash;
vad skulle ni först av allt tänka på att skaffa er?</p>

<p>&mdash; Jag vet inte. Förmodligen en vikarie.</p>

<p>&mdash; Skämta inte nu, sir. Försök att sätta er in i
situationen. Ni skulle naturligtvis först och främst
skaffa er?...</p>

<p>&mdash; En livvakt.</p>

<p>&mdash; Det har ni redan.</p>

<p>&mdash; En minister att gräla på.</p>

<p>&mdash; Nej.</p>

<p>&mdash; En köksmästare att hänga, när soppan är
vidbränd.</p>

<p><span class="pagenum"><a name="Page_141" id="Page_141">[141]</a></span></p>

<p>&mdash; Nej.</p>

<p>&mdash; Ja, då vet jag sannerligen inte.</p>

<p>Tom ruskade på huvudet.</p>

<p>&mdash; Ni skulle naturligtvis skaffa er ett harem, sir.</p>

<p>&mdash; Nej, det vet gud att jag inte skulle, bedyrade
herr Grenander förskräckt.</p>

<p>&mdash; Låt oss inte tvista om den saken nu, sir.
<em class="gesperrt">Branalai vapralantari alaivana</em> &mdash; det
är malagassiska och betyder: ingen känner sin
egen själs avgrunder. Och nu kanske ni förstår
varför vi tenterat varandra i geografi mitt i natten.</p>

<p>Albert Grenander stelnade till och färgen kröp
sakta ned från hans ansikte.</p>

<p>&mdash; Säg att det inte är sanning, Tom.</p>

<p>&mdash; Tyvärr, sir, det går nog inte att komma ifrån.
Fröken Adorée är säkerligen på väg just nu, i
sällskap med den spanske caballeron, till Tajunga
och hans majestät Saraj Daraï.</p>

<p>Och så berättade Tom allt vad herr Sirius sagt.</p>

<p>Herr Grenander stönade.</p>

<p>&mdash; Men tror du inte det kan vara ett knep,
en fälla?</p>

<p>&mdash; En karl som är så full som herr Sirius
ljuger inte. För övrigt går det ju precis ihop
med vad jag berättade er i går om en herre,
vars signalement överensstämde med don Ramons,
mannen som brukade färdas mellan Madagaskar
och Kapkolonien. Troligen är don Ramon prins
Sarajs allra överste skaffare med fast lön och
stora extraförtjänster.</p>

<p><span class="pagenum"><a name="Page_142" id="Page_142">[142]</a></span></p>

<p>Albert Grenander gick mot dörren.</p>

<p>&mdash; Kom, sade han. Här är ingen tid att förlora,
Tom.</p>

<p>&mdash; Jag förstår, sir, sade Tom vänligt, ni tänker
ge er i väg till Madagaskar, nu, ofördröjligen och
i ett sammanhang.</p>

<p>&mdash; Naturligtvis.</p>

<p>&mdash; Jag vet inte, hur styv simmare ni är, sir,
men jag kommer fortare fram med en båt som
går i morgon. Betänk att avståndet mellan Kapstaden
och Madagaskar är nära nog lika stort som
tvärs över hela Medelhavet från Spanien till
Mindre Asien. För resten, sir, har ni fått era
pengar från Europa än?</p>

<p>&mdash; Tom, du har rätt, vi måste vänta till i
morgon.</p>

<p>&mdash; Det är det bästa vi kan göra, sir. Ni skall
nog vara er tös strax i hälarna ändå, om inte
en viss potentat sitter i märket. Har ni en tidtabell?</p>

<p>&mdash; Ja, men den gäller bara järnvägarna.</p>

<p>&mdash; Det är dem jag vill åt, sir. Vi ta tåget till
Lourenço Marques &mdash; därifrån är det knappt mer
än sex hundra engelska mil till Tajunga. Tänk
om vi kunde hinna före ungherrskapet, stå på
kajen och vinka välkomna åt dem. Vad säger ni
om det, sir?</p>

<hr class="chap" />

<p><span class="pagenum"><a name="Page_143" id="Page_143">[143]</a></span></p>

<h3 id="ELFTE_KAPITLET">ELFTE KAPITLET.<br />
<span class="smaller">Den väntar inte för länge...</span></h3>

<p>Den malagassiske hotellvärden stod bar- och
bredbent framför sin disk med händerna på ryggen
och rökte pipa. Belåtenheten sken i kapp med
olivoljan från hans bronsfärgade ansikte, under
det de tjocka läpparna voro i oavbruten rörelse.
Det var nämligen inte vanligt att hotellet tillfördes
gäster mellan de ordinarie ångbåtsturerna, vilket
emellertid inträffat just i dag. Två nabober hade
kommit ångande i egen jakt och tagit in i hotellets
bästa rum, trots de charmanta salongerna ombord
på Lizzi. De båda främlingarna ville vara oberoende
av hamnroddarna &mdash; och det var alltid
bekvämare att bo på två ställen än på ett.</p>

<p>&mdash; Var kommer båten ifrån? sporde värden en
av matroserna, som förfriskade sig vid en stor
mugg öl nere i salen.</p>

<p>&mdash; Lourenço Marques.</p>

<p>&mdash; Hur lång blir vistelsen här?</p>

<p>&mdash; Vet inte. Lizzi är hyrd för en månad.</p>

<p><span class="pagenum"><a name="Page_144" id="Page_144">[144]</a></span></p>

<p>&mdash; Det är väl ett dyrt nöje, förmodade värden,
som i likhet med många av sina europeiska
kolleger gärna tänkte på pengar.</p>

<p>&mdash; Femhundra francs om dagen under gång och
trehundrafemtio för var liggedag.</p>

<p>&mdash; Det blir pengar det.</p>

<p>Matrosen svarade inte, han föredrog att borra
näsan ned i stopet.</p>

<p>Men värden hade ingenting att göra och tyckte
det var roligt att skvallra.</p>

<p>&mdash; Vet han vad herrarna ha här att göra?</p>

<p>&mdash; Förmodligen affärer av den brådskande
sorten. Det var rasande bråttom. Vi gick över
från Lourenço och hit på fyrtiotvå timmar.</p>

<p>&mdash; Då är det nog gummiskörden det gäller.
Tror han inte det?</p>

<p>&mdash; Kanhända.</p>

<p>&mdash; Helige Vasayo give att det vore så väl.
Kung Saraj måste hållas vid gott humör; får han
inga pengar blir han argsint, och då är det inte
rådligt att vara malagass på den här kanten.</p>

<p>Medan hotellvärden uppsände denna bönesuck
till den helige Vasayo höllo Tom Feathertom och
Albert Grenander sitt första krigsråd på malagassisk
mark. Tom stod framför spegeln och knöt
en eldröd halsduk kring kragen; herr Grenander,
som inte hade någon ro i kroppen, gick rastlöst
fram och tillbaka på golvet.</p>

<p>Tom koketterade.</p>

<p><span class="pagenum"><a name="Page_145" id="Page_145">[145]</a></span></p>

<p>&mdash; Tillåter ni att jag lånar er vackra guldkråsnål,
sir?</p>

<p>&mdash; Gärna det, Tom, men var rädd om den. Den
är ett minne.</p>

<p>Så började herr Grenander åter sin stegmätning.</p>

<p>&mdash; Det är den tjugutredje i dag, anmärkte han,
och det var de första ord han kommit sig för
med att yttra på en lång stund.</p>

<p>&mdash; Det är lika sant som att klockan är tjugu
minuter över två, tillfogade Tom och bytte ut sina
gula kängor mot ett par vita tygskor. De voro
nämligen lättare att springa med &mdash; om det skulle
behövas.</p>

<p>&mdash; Jag skall inte plåga dig, Tom, lovade herr
Grenander, men vad <em class="gesperrt">tror</em> du? Ha de hunnit
före oss eller äro vi först på platsen?</p>

<p>&mdash; Det är inte gott att tro något i det fallet,
sir. Det finns precis lika många chanser för det
ena som för det andra.</p>

<p>&mdash; Visserligen.</p>

<p>&mdash; Men senast inom två timmar skall vi ha
klarhet på den punkten.</p>

<p>&mdash; Hur tänker du gå till väga?</p>

<p>&mdash; Om ni kände Saraj Daraïs malagasser bara
en liten smula, sir, skulle ni inte fråga så barnsligt,
med förlov sagt. Franska pengar ha mycket hög
kurs på den här välsignade ön &mdash; för en handfull
louisdorer åtar jag mig att pumpa premiärministern<span class="pagenum"><a name="Page_146" id="Page_146">[146]</a></span>
på alla rikets hemligheter till lands och
vatten. Ni kan då på ett ungefär räkna ut, hur
mycket som behövs för att klämma ur hamnpolisen
vilka båtar som lagt till och vilka passagerare som
satt sin fot på Tajungas kaj sedan den 18 februari,
det vill säga under de senaste fem dagarna. För
att vara riktigt säker köper jag kanske också hamnlöjtnanten
för ett par femfrancsmynt.</p>

<p>&mdash; Under tiden?</p>

<p>&mdash; Stannar ni kvar här, sir. Försök att öppna
samtal med värden, kassörskan, borstarn, kyparn
och städerskan. Det kan vara bra att veta vilka
av dem som förstår franska &mdash; och hur mycket de
förstår. So long, sir!</p>

<p>Herr Grenander verkställde sin lingvistiska
undersökning med det för honom karaktäristiska
grundliga allvaret och kom till ett mycket nedslående
resultat. Värden var fullständigt analfabet,
kassörskan kunde ruska på huvudet och säga
<em class="gesperrt">måssjö</em>, kyparen förmådde räkna till tio och
artikulera något som påminde om <em class="gesperrt">non monsieur</em>;
borstaren var inte anträffbar. Den lilla
städerskan däremot hade inte allenast en något
ljusare hudfärg i ansiktet än sin principal, hon
ägde också ett klarare förstånd. Det befanns att
hon var i besittning av ett treårigt franskt barns
ordförråd och förstod nästan allt som sades, om
man bara talade långsamt.</p>

<p>På denna examen lyckades herr Grenander inte
förnöta mer än en timme. Han gick då utanför<span class="pagenum"><a name="Page_147" id="Page_147">[147]</a></span>
porten och började studera de inom synhåll befintliga
byggnadernas arkitektur.</p>

<p>Hotellet dominerade gatan. Det bestod nämligen
av två våningar och var ursprungligen struket
med rödfärg, vilken sol och vindar förlänat en
högst läcker skiftning i en klarare ton, som hade
något av sjömansögats lyster. De övriga husen
kröpo efter marken i träets egen färg och smutsen
stod dem upp till knäna. Avenyen avslutades
med en tältgata &mdash; tydligen en detacherad militäravdelning
&mdash; utanför det högsta och mest centralt
uppslagna tältet gick nämligen en brunhyad krigare
med modernt, bajonettförsett mausergevär
på högra skuldran.</p>

<p>Gatan saknade stensättning. En pojke med
bananlast på en kärra tog sig mödosamt fram
över den gropiga terrängen mellan husraderna och
en pustande bil fick köra med växeln på första
utväxlingen under det chassiet hoppade besatt på
sina skrala fjädrar. Herr Grenander höll vad med
sig själv att han inte skulle få se en vithyad man
innan han hunnit räkna till hundra &mdash; och förlorade.
Där kom en hel liten karavan, två herrar
och tre damer. Den omständigheten att knappt
någon enda av infödingarna fäste något avseende
vid dem, kom herr Grenander att känna en högre
grad av trygghet. Vad expeditionen helst av allt
borde undvika var nämligen uppmärksamhet. Tom
Feathertom hade påpekat detta inte en utan tjugu<span class="pagenum"><a name="Page_148" id="Page_148">[148]</a></span>
gånger och Albert var i det fallet fullständigt ense
med expeditionens chef.</p>

<p>Nu hade två timmar gått sedan Tom begav sig
ut på rekognoscering och ännu syntes inte en
skymt av honom. Herr Grenander begav sig upp
på hotellrummet och satte sig att vänta.</p>

<p>Man skulle trott att denna samvetsgranna och
plikttrogna människa först och främst bort ägna
en tanke åt det journalistiska uppdrag, för vars
fullgörande hans tidnings ekonomiavdelning i
förskott och förtroende utanordnat sex tusen i
landets mynt. Men det gjorde han inte. För sin
själs öga framkallade herr Grenander i stället bilden
av Saraj Daraïs harem, och han lät alla sina
ekonomiska och intellektuella linjer med påskruvad
bajonett gå till anfall mot detta samma harem.
Efter berättelser som han någon gång sett i bladen
om turkiska paschors äktenskapliga inrättningar
vågade han dra den relativt trösterika parallellen,
att <em class="gesperrt">om</em> Adorée redan förts inom de Sarajska
haremsportarna borde det dröja åtskillig tid, innan
hans majestät fick tid att intressera sig för det
nya numret i samlingarna.</p>

<p>Herr Grenander tog fram sin klocka och såg på
den. Sedan förde han den till örat &mdash; jo, den
tickade som vanligt. Var detta möjligt: klockans
visare pekade rätt upp och ned. Sex. Tom hade
varit borta i snart fyra timmar.</p>

<p>Mr Feathertom hade för vana att göra sina
kalkyler efter en mycket pessimistisk ekvation för<span class="pagenum"><a name="Page_149" id="Page_149">[149]</a></span>
att skydda sig för de vidriga tillfälligheternas infall.
När han sade att det fordrades femhundra francs
att stoppa till en mutkolv med, så räckte det i
regel med hundra och då han anslog tre timmar
för ett äventyrligt streck var han i regel tillbaka
efter halvannan timme.</p>

<p>Här behövdes alltså inte någon Sherlock
Holmesk slutledningsförmåga för att varsla oväntade
händelser &mdash; kanske någon katastrof.</p>

<p>När klockan slog halv sju från ett torn i närheten
gick herr Grenander ned igen. Han härdade
inte ut med tystnaden i detta hotell, som saknade
telefoner, elektrisk ringledning och hiss. Tiden
stod stilla.</p>

<p>Hotellet hade en fasad på femton, tjugu meter
och närmast porten var smutsen avlägsnad på en
remsa, stor som en Woods varietétribun. På
denna remsa gick herr Grenander fram och tillbaka
tills klockan blev sju och det svidande klara
dagsljuset fick ett stänk av opal, som hotade
med snabb skymning och natt.</p>

<p>Då såg herr Albert en inföding komma emot
sig, en barhuvad, krullhårig herre i vit burnus,
läderbälte kring livet och sandaler som klaskade i
smörjan. Han luktade dålig italiensk salad på
långt håll och ansiktet glänste av olja som en
remouladsås.</p>

<p>&mdash; Varolania arantana talan, ropade han åt herr
Grenander, som inte hade annan utväg än att
svara:</p>

<p><span class="pagenum"><a name="Page_150" id="Page_150">[150]</a></span></p>

<p>&mdash; Parlez-vous français, monsieur.</p>

<p>&mdash; Haha, skrattade Tom Feathertom, ty det var
naturligtvis han. Nu lurade jag er en gång till,
mr Grenander.</p>

<p>Men mr Grenander orkade inte bli arg den
här gången som sist på hotell van Leeken. Spänningen
hade varit för stark, Albert gjorde en
gest åt vad hotellhövdingen med någon överdrift
kallade portalen, och båda följdes åt uppför
trappan, Tom först.</p>

<hr class="chap" />

<p><span class="pagenum"><a name="Page_151" id="Page_151">[151]</a></span></p>

<h3 id="TOLFTE_KAPITLET">TOLFTE KAPITLET.<br />
<span class="smaller">Kring ett harem.</span></h3>

<p>&mdash; Du har försatt mig i ett tillstånd av ytterlig
nervositet, min käre Tom, sade herr Grenander
och tömde ett stort glas halvljumt vatten i botten.
Klockan är strax halv åtta och jag räknade på,
att du borde ha varit tillbaka vid fyratiden.</p>

<p>&mdash; Då skulle ni ha varit i mina kläder, sir,
skröt Tom. I så fall hade det nog inte stoppat
med nervositet. Jag har haft två gevärskulor efter
mig, och de visslade rätt tappert. Utom en pil,
som jag ger mig sjutton på var förgiftad.</p>

<p>Herr Grenander föll ned i en stol. Indianböckernas
patos hade aldrig legat för hans naturell
och nu såg han endast med förskräckelse den
uppsvullna kroppsdelen efter giftinfektionen, stelkrampen,
döden.</p>

<p>&mdash; Det är ingenting att hänga läpp över, deklamerade
Tom. Tillåt mig nu, sir, att som ersättning
och styrkemedel presentera för er Sydafrikas mest
betrodde slavhandlare &mdash; med vitt kött naturligtvis<span class="pagenum"><a name="Page_152" id="Page_152">[152]</a></span>
&mdash; herr Muftar-Bagrimi från Sambesi. Till
er tjänst, sir.</p>

<p>Albert andades häftigt.</p>

<p>&mdash; Du har sett henne?</p>

<p>Tom vätte fingertopparna mot sina fuktiga
läppar.</p>

<p>&mdash; Tänk att det finnes ärligt och moraliskt folk
i Tajunga som driver formlig jakt på vita slavhandlare.
En sedlighetsförening på Madagaskar,
sir, en fanatisk sedlighetsförening med skarpladdade
gevär och förgiftade pilar. <em class="gesperrt">Det</em> är
argument, skulle jag tro. Skriv och tala om det
i er tidning, sätt ihop en artikel, så de beskedliga
tanterna därhemma blekna av avund &mdash; »Madagaskar
&mdash; förgångslandet, en propaganda mot vita
slavhandeln med kulor och krut».</p>

<p>&mdash; Tom, har du sett henne?</p>

<p>&mdash; Nej, sir, det har jag inte, men jag har sett
huset, där hon bor.</p>

<p>&mdash; Där hon är inspärrad, menar du?</p>

<p>&mdash; Låt oss inte tvista om ord, bad Tom och
började lösa upp läderbältet som höll ihop den
vita långdräkten. Fröken Villanueva är i säkerhet,
sir, och på de närmaste fyrtioåtta timmarna
kommer ingenting ont att vederfaras henne.</p>

<p>Ur sin resväska tog Tom fram en jättelik vaselinburk
och började avlägsna den malagassiska kulören.
Peruken hade han kastat i sängen, den vita
burnusen låg på golvet, läderbältet smög sig som
en orm kring skrivbordets malträterade fötter.<span class="pagenum"><a name="Page_153" id="Page_153">[153]</a></span>
Över alltsammans låg en lukt av härsket flott och
nerifrån sjön kom ett väder med en frän odör
av brända ben genom det öppna fönstret.</p>

<p>Men herr Grenander, vilkens fem sinnen voro
journalistiskt tränade att reagera för allt och värdera
allt, såg ingenting, kände ingenting. Hans
blickar hängde vid Tom Feathertoms läppar.</p>

<p>Nu tyckte äntligen gossen, att han hållit herr
Grenander tillräckligt länge på sträckbänken. Därför
gjorde han en sista avdragning med handduken
(som fick samma chokladfärg som don
Ramons bil vid tullen den 17 februari), vände sig
från spegeln och frågade herr Grenander:</p>

<p>&mdash; Vad ger ni mig, sir, om vi kan lämna Tajunga
i övermorgon med fröken Villanueva?</p>

<p>&mdash; Allt vad jag äger och har, svarade herr Grenander
allvarligt.</p>

<p>&mdash; Gott, sade Tom, mer kan jag inte begära.
Kanske jag låter er behålla ett par hundralappar
&mdash; det beror på mitt humör, när vi gör upp
affären; mitt lynne däremot tar mycket livligt
intryck av frukostens beskaffenhet. Och nu har
ni rättighet att få er rapport, sir.</p>

<p>&mdash; Verkligen?</p>

<p>&mdash; Spydiga tonfall biter inte på den, som agerat
mål för mauserkulor och förgiftade pilar, sir. Nere
vid hamnen fick jag snart besked. Sent i går kväll
kom en båt från Lourenço Marquez, <em class="gesperrt">Ariadne</em>,
och satte i land två passagerare, en herre och en
efter figuren och rörelserna att döma ung dam. En<span class="pagenum"><a name="Page_154" id="Page_154">[154]</a></span>
av hovets scharlakansröda biler plockade upp dem
och susade i väg mot palatset.</p>

<p>&mdash; Det var hon.</p>

<p>&mdash; Utan tvivel, sir, det var hon. Då hela den
undersökningen inte tagit mera tid än tjugu
minuter, lät jag ro mig ut till Lizzi, där jag förvandlade
mig till den infödde slavhandlaren
Muftar-Bagrimi från Sambesi. Jag har träffat
honom en gång förut och vet, i vilken tonart
hans jargong går. Så bar det i väg till Alamabasa.</p>

<p>&mdash; Alamabasa?</p>

<p>&mdash; Kung Saraj Daraïs residens, sir. Det var
gud ske lov en ovanligt korkad malagasser, som
hade vakten vid porten, och jag slank in. Men
vet ni vad, sir? Alamabasa är inte ett slott, det
är en hel liten stad, och där duger det inte att man
går omkring och ser ut som man letade efter
gatskyltarna. Ni skulle just ha sett mig, sir, när
jag vandrade rakt fram över borggården, med
näsan i vädret, och hört hur vaktposterna slogo
gevärskolvarna i asfalten för min magnifika
person.</p>

<p>&mdash; Vidare.</p>

<p>&mdash; I ett hörn var det på vippen, att jag blivit
anammad, men det gick bra. En officer kom fram
och frågade:</p>

<p>&mdash; Vad gör ni här?</p>

<p>Då sträckte jag på mig och röt:</p>

<p>&mdash; Dra åt helvete, karl, och sköt era egna angelägenheter.</p>

<p><span class="pagenum"><a name="Page_155" id="Page_155">[155]</a></span></p>

<p>Han dök, sir, han dök så fort och ögonblickligt,
att det var en fröjd åt det.</p>

<p>Till slut hittade jag, vad jag letade efter &mdash;
en berusad karl. Ni har kanske läst i den där
uppslagsboken, ni talade om i Kapstaden, att
malagasserna äro glada i brännvin. Det är en
uppgift, som håller streck. Malagasserna <em class="gesperrt">äro</em>
glada i brännvin, och den jag fick tag i var en
av de allra gladaste.</p>

<p>&mdash; Tom, du är ett geni.</p>

<p>&mdash; I detta ögonblick är jag, sir, mer än ett
geni. Jag är så lokaliserad i hans majestät Saraj
Daraïs residens som om jag bott där sen jag född
blev. Jag vet var haremsbyggnaden ligger, jag vet
var de nykomna fruarna placeras, hur de ha det
den första tiden, jag har tagit överevnuckan under
hakan och kallat henne <em class="gesperrt">min ros</em>; och Sarajs
haremsminister bjöd jag på lunch ombord på
Lizzi i morgon klockan två.</p>

<p>Herr Grenander tog sig om huvudet.</p>

<p>&mdash; Tom, detta är rena vanvettet.</p>

<p>Herr Feathertom trädde sina långa ben i ett par
vita flanellbyxor.</p>

<p>&mdash; Tyvärr var haremsministern förhindrad, han
skulle på audiens hos majestätet. Så gott var det.
Han fick er guldkråsnål i stället; ni skulle bara
sett hur glad han blev.</p>

<p>&mdash; Du skänkte bort min guldkråsnål!</p>

<p>Tom nickade.</p>

<p>&mdash; Jag ångrade, att jag inte hade er guldklocka<span class="pagenum"><a name="Page_156" id="Page_156">[156]</a></span>
och kedja också till hands. Det är nästan viktigare
att olja in souscheferna än cheferna, och haremsministern
har en mycket besvärlig adjoint.</p>

<p>Herr Grenander exekverade en nervös trumvirvel
med fingerknogarna mot bordsskivan.</p>

<p>&mdash; Min käre Tom, sade han, naturligtvis är
jag villig att offra <em class="gesperrt">vad som helst</em> för vårt mål,
men jag hade bra gärna velat behålla både min
kråsnål och min klocka, som äro gamla minnen,
gamla värderade minnen, gosse, och från min
synpunkt oersättliga.</p>

<p>&mdash; Tacka då era fäders gud, att jag inte föll på
idén att låna er klocka också. Som balsam på
såret efter kråsnålen skall jag emellertid tala om
att fröken Villanueva redan i denna stund är
underrättad om er härvaro.</p>

<p>Herr Grenander strålade.</p>

<p>&mdash; Käre Tom, bad han, förlåt mig det jag sa
nyss om kråsnålen. Det var alldeles inte ämnat
som någon förebråelse. <em class="gesperrt">Hur</em> kunde du komma
i förbindelse med Adorée?</p>

<p>&mdash; Det var så enkelt som att ta en pris snus,
sir. Sjung inga lovsånger för den bagatellen.
Medan haremsministern speglade sina ögons förtjusning
i er vackra guldnål, tog jag upp ett kort ur
fickan och skrev &mdash; på spanska &mdash; följande enkla ord:</p>

<p>»<em class="gesperrt">Var lugn. Jag är här. Frihetens
timme slår inom kort.</em></p>

<p class="right"><em class="gesperrt">Undertecknat:<br />
Albert Grenander.</em>»</p>

<p><span class="pagenum"><a name="Page_157" id="Page_157">[157]</a></span></p>

<p>Så fort jag fått veta, vilket rum er tös bebodde,
ställde jag om ett längre samtal framför hennes
dörr. Och medan jag klappade om överevnuckan
och tryckte ett par guldmynt i hennes feta hand,
fick kortet åka in under dörren.</p>

<p>Herr Grenander föll Tom Feathertom om halsen
och tryckte honom till sitt hjärta. Redaktören
skämdes inte över att hans ögon blevo våta och
de guldbågade glasen immiga.</p>

<p>&mdash; Nej, protesterade Tom, det här duger inte.
Låt mig dra en kam genom håret, sir, och sedan
för era ögon lägga fram fälttågsplanen, <em class="gesperrt">fälttågs-planen</em>.</p>

<p>&mdash; Ja, sade herr Grenander och snöt sig, fälttågsplanen,
Tom.</p>

<p>&mdash; Första villkoret för en oantastlig fälttågsplan
är, sade Tom, att den lämnar fältherren
tillfälle att begå så många misstag som möjligt
utan att ansvaret drabbar andra än underfältherrarna.
I det avseendet är min fälttågsplan
fullständigt misslyckad. Har jag kalkylerat uppåt
väggarna, så är det också slut med räknemästaren,
och det ber jag er observera, sir, om ni har
några invändningar att göra mot mina strategiska
dispositioner.</p>

<p>&mdash; Låt höra, Tom.</p>

<p>&mdash; Den första framstöten företages av expeditionens
chef redan klockan tio på förmiddagen.
Slavhandlarmatadoren Muftar-Bagrimi från Sambesi
gör ett nytt besök i hans majestäts residens,<span class="pagenum"><a name="Page_158" id="Page_158">[158]</a></span>
denna gången försedd med ett introduktionskort
av hans excellens, herr haremsministern. Låt oss
äventyra adjointens missnöje, eftersom guldklockan
är er så kär, men jag måste ha med en
flaska parfym eller åtminstone en briljantring till
överevnuckan, som inte i längden torde nöja sig
med karesser från en färgad man. Annat vore det,
om jag kunde bibehålla min i dopet &mdash; ja, herre,
i dopet &mdash; undfångna hudfärg, men det går inte.</p>

<p>&mdash; Men jag då, Tom, jag! Jag tänker vid
gudarnas skymning inte sitta här med armarna i
kors.</p>

<p>&mdash; Lugna er, sir. Ni kommer med &mdash; likväl
först vid aftonsamkvämet, men då på ett mycket
effektfullt sätt.</p>

<p>&mdash; Gott, sade herr Grenander blidkad, och slog
sig ett litet metalldånande slag på bröstet.</p>

<p>&mdash; Under förmiddagsoperationerna, strax innan
haremsministern skall gå till audiens hos Saraj
Daraï, gör jag hans excellens ett förslag. Hans
majestät har ännu inte sett fröken Villanueva och
vet inte hur skön hon är. Vissa politiska förhållanden
&mdash; ordet politik gör alltid ett starkt
intryck på politiska ignoranter! &mdash; gör det opportunt
&mdash; ett annat mycket bra ord! &mdash; att återlösa
fröken Villanueva. Herr Muftar-Bagrimi från
Sambesi åtar sig att genast till haremsministern
erlägga en summa, stor tiotusen francs kontant
i guld, och omgående översända en annan tös i
samma ålder och med ungefär samma utseende<span class="pagenum"><a name="Page_159" id="Page_159">[159]</a></span>
&mdash; allt likväl med villkor, att fröken Villanueva
får utsmugglas samma dag klockan nio på
kvällen.</p>

<p>&mdash; Bravo, Tom!</p>

<p>&mdash; Ministern riskerar ingenting. Den blinkning
med vänstra ögonlocket han ger överevnuckan,
kan ingen maskin i världen registrera och för
en echapperad haremsdam &mdash; ännu icke tagen i
ögonsikte av härskaren &mdash; har hittills ingen regering
stupat.</p>

<p>Förmiddagen är alltså ägnad preliminärerna...</p>

<p>&mdash; Eftermiddagen?</p>

<p>&mdash; Utförandet.</p>

<p>&mdash; Jag får ett par revolvrar och betäcker återtåget
med vapen i hand...</p>

<p>Herr Grenander reste sig upp och spände
vadorna. Tom däremot såg ytterligt förlägen ut.</p>

<p>&mdash; Ni får inte bli ond på mig, sir, men fälttågsplanen
kräver en annan roll av er.</p>

<p>&mdash; Säg ut, gosse!</p>

<p>&mdash; Ni förstår, sir, jag måste redan i dag förbereda
hans excellens på närvaron av en andra
person i morgon, och då var det angeläget, att
göra denna andra person så oskadlig som möjligt.
Huvudsaken är ju, att vi lyckas, sir, eller hur?</p>

<p>&mdash; Inga krumbukter, Tom...</p>

<p>&mdash; Nåväl, sir, jag sade hans excellens att jag i
morgon på kvällen skulle ha den äran att för
honom presentera...</p>

<p>&mdash; Presentera?...</p>

<p><span class="pagenum"><a name="Page_160" id="Page_160">[160]</a></span></p>

<p>&mdash; Min gamla mamma, sir.</p>

<p>Herr Grenander visade en beundransvärd självkontroll.
Han stegade ut två diagonaler i rummet,
men sedan ställde han sig framför Tom Feathertom
och förklarade, att han var beredd.</p>

<p>&mdash; Jag skall göra, som du önskar, Tom, men
tala i falsett kan jag inte, och om det malagassiska
språket har jag, som du vet, inte den minsta aning.</p>

<p>&mdash; Det betyder ingenting, sir.</p>

<p>&mdash; Gör det inte?</p>

<p>Nu föreföll Tom åter en smula brydd.</p>

<p>&mdash; Jag har underrättat hans excellens om, att
min gamla mamma, tyvärr, är dövstum.</p>

<p>Herr Grenander drog inte ens på mun.</p>

<p>&mdash; Det förefaller mig, som vi skulle ha utsikter
att lyckas, sade han bara. Om förutseendet över
huvud kan skapa några garantier för äventyrliga
företag, så ha vi vårt under tak, Tom. Är det
något annat jag behöver veta?</p>

<p>&mdash; Precis klockan nio på kvällen finner ni en
bil utanför residensets portar. Medan jag harangerar
vakten, för ni ut den dam i svart klänning,
som i överevnuckans sällskap nalkas från borggårdens
vänstra sida. Damen i svarta klänningen
är fröken Adorée Villanueva. Bilen kör i väg med
rasande fart &mdash; fjädrar och ringar äro betalda i
förskott &mdash; ned till hamnen, där ångaren ligger
med kokande pannor. Fyrtio timmar senare äro
vi i Lourenço Marquez och dagen därpå i Kapstaden.</p>

<p><span class="pagenum"><a name="Page_161" id="Page_161">[161]</a></span></p>

<p>Tom vätte fingertopparna och knäppte en fanfar
i luften.</p>

<p>Herr Grenander var lika upptänd. Han flammade.</p>

<p>&mdash; Jag vill bli hängd, om vi misslyckas, sade
han.</p>

<p>&mdash; Det blir ni också med all säkerhet, sir, replikerade
Tom.</p>

<hr class="chap" />

<p><span class="pagenum"><a name="Page_162" id="Page_162">[162]</a></span></p>

<h3 id="TRETTONDE_KAPITLET">TRETTONDE KAPITLET.<br />
<span class="smaller">En bukett av bajonetter.</span></h3>

<p>I en stor sal på sitt kritvita slott Alamabasa
satt hans majestät Saraj Daraï och hetsade upp sig.</p>

<p>Tronen var inte obekväm, frukosten hade varit
förträfflig, förhållandet till franska regeringen,
som Saraj med utmärkt resultat alltjämt drog vid
näsan, var gott, och om grälet mellan de 179
haremsfruarna lämnade hans excellens haremsministern
dagligen de mest tillfredsställande rapporter.
I en viss utomordentligt hemlig flygel,
bebodd av en lika utomordentligt hemlig dam,
hade hans majestät tidigt på morgonen gjort ett
utomordentligt hemligt besök och funnit allt i
bästa ordning.</p>

<p>Likväl var Saraj Daraï vid osunda vätskor.
Orsaken härtill skola vi snart erfara.</p>

<p>&mdash; Kalla hit mina skarprättare, väsnades despoten.</p>

<p>Och de bruna kammarherrarna lupo i väg som<span class="pagenum"><a name="Page_163" id="Page_163">[163]</a></span>
de oljade blixtar de voro &mdash; om man lägger tonvikten
på oljan.</p>

<p>Skarprättarna kommo. De voro av hög malagassisk
börd och behövde därför inte buga sig
mer än sju gånger för härskaren.</p>

<p>Hans majestät betraktade dem emellertid föraktfullt.</p>

<p>&mdash; Mina herrar dagdrivare, sade han. I bestjälen
statskassan.</p>

<p>Malagasserna bugade sig samtyckande. Ty en
sådan förebråelse är uteslutande smickrande på
Madagaskar.</p>

<p>Saraj Daraï drog manteln tätare om de bronsskålsliknande
knäna (ty det drog från golvet) och
fortsatte:</p>

<p>&mdash; Att stjäla litet från staten är en dumhet,
att stjäla lagom är en dygd, men att roffa åt
sig med både händer och fötter är varken en
dumhet eller en dygd &mdash; det är ett brott, mina
herrar. Och varje brott bestraffas, det vet herrarna,
bestraffas strängt, skoningslöst.</p>

<p>De båda högtställda malagasserna bugade. De
visste detta.</p>

<p>&mdash; Jag har inte haft en avrättning på fjorton
dar, sade Saraj kort, det är ett klart skoj, och får
jag ingen i dag, så må herrarna avrätta varandra.
Ajö.</p>

<p>Malagasserna bugade sig åter sju gånger och
gingo ner på borggården. Solen spelade varmt
över det rödaktiga gruset och i palmerna strålade<span class="pagenum"><a name="Page_164" id="Page_164">[164]</a></span>
paradisfåglarna. De båda malagasserna betraktade
varandra och smålogo svårmodigt. Saraj Daraï
tog aldrig tillbaka ett ord av vad han sagt &mdash;
alltså måste man ha fatt på någon att hugga
nacken av så fort som möjligt.</p>

<p>Just då kom haremsexcellensens adjoint sneddande
över borggården. Han rökte en kort kritpipa
och föreföll att, i motsats till suveränen, vara
vid ett briljant humör.</p>

<p>&mdash; God dag, Balama, god dag, Malaba, hälsade
han. Stora saker i görningen, gossar.</p>

<p>&mdash; Stanna, ropade Balama. Vi vilja tala med
dig, adjoint!</p>

<p>&mdash; Vad är det fråga om då? sporde adjointen,
jag har bråttom. Jag skall nämligen avslöja en
hemlig konspiration inom haremsdepartementet
för härskaren.</p>

<p>Men då skulle man ha sett de båda malagassiska
skarprättarna. De togo varandras händer och
dansade en liten gammalvals mitt på borggården,
så varmt det var. Ty en hemlig konspiration inom
harem utan avrättning hade ännu aldrig förekommit
under Saraj Daraïs regering.</p>

<hr class="tb" />

<p>Tom var belåten med resultatet av herr Grenanders
första försök som förvandlingskonstnär. Manteln
föll i matronlika veck ned mot golvet, glasögonen
blänkte myndiga, moderligt övervakande,<span class="pagenum"><a name="Page_165" id="Page_165">[165]</a></span>
och den bruna färgen gav kinderna ett ännu
rundare utseende. Herr Grenander formulerade
sin enda och allvarliga reflexion när han såg sig
i spegeln:</p>

<p>&mdash; Jag hade aldrig trott att jag var så tjock.</p>

<p>Tom, som redan var färdigkostymerad, sysslade
med penna och papper vid ett bord under fönstret.</p>

<p>&mdash; Vad gör du, Tom?</p>

<p>&mdash; Skriver, sir.</p>

<p>&mdash; Är det ditt testamente?</p>

<p>&mdash; Det är ett brev, sir.</p>

<p>&mdash; Ursäkta mig, Tom, det var inte min avsikt
att vara närgången.</p>

<p>&mdash; Ingen skada skedd, sir. Nu är det bara
adressen.</p>

<p>Tom raspade i väg över kuvertet med en väldig
fart.</p>

<p>&mdash; Ser ni, det är litet bråttom, posten stängs
inom en halvtimme och jag måste ha kvitto på
brevet. Det är vad man kallar ett rek, sir.</p>

<p>Snart var också den saken i ordning.</p>

<p>Klockan närmade sig åtta och det var redan
mörkt ute. Tom spände läderbältet omkring livet
och kontrollerade att revolvern hängde där den
skulle under manteln.</p>

<p>&mdash; Tiden är inne, hotellräkningen betald, browningen
laddad, allt klart. Låt oss gå, sir.</p>

<p>De båda herrarna satte sig i rörelse upp mot
Alamabasa; herr Grenanders något vaggande gång
gav utmärkt illusion åt hans dräkt.</p>

<p><span class="pagenum"><a name="Page_166" id="Page_166">[166]</a></span></p>

<p>&mdash; Det är en sak jag dolt för er, mr Grenander,
sade Tom, när de kommit ett stycke på väg.</p>

<p>&mdash; Vad skulle det kunna vara, Tom?</p>

<p>&mdash; Jag gjorde en mycket märkvärdig upptäckt
i dag, när jag var uppe i residenset.</p>

<p>&mdash; Berätta, min gosse. Den som sagt A...</p>

<p>&mdash; Det hände mig, att jag kom in i en tokig
korridor, som aldrig tycktes ha något slut, och
för att komma någon vart öppnade jag en dörr &mdash;
den första, bästa, det försäkrar jag.</p>

<p>&mdash; Och innanför denna dörr?</p>

<p>Tom hejdade sig, fångad av en plötsligt påkommen
betänksamhet.</p>

<p>&mdash; Jag tror det är bäst för er att <em class="gesperrt">inte</em> veta det,
sir, om något oförutsett skulle inträffa.</p>

<p>Allting gick emellertid efter uträkning. Innanför
portarna mötte överevnuckan, som uttömde
sig i ivriga vördnadsbetygelser för gamla fru
Muftar-Bagrimi från Sambesi. Albert gjorde så
gott han kunde och Tom smålog gillande i ett
av mantelns hundra veck.</p>

<p>Överevnuckan meddelade, att hans excellens
väntade i högra flygelbyggnaden, och dit begav
man sig nu med värdiga steg. Tom klingade med
påsen, som innehöll tio tusen francs i guld, och
den gamla damen strök sig som en katt intill
honom vid detta ljud.</p>

<p>Haremsministern tog emot på det mest förekommande
sätt &mdash; galant och tujours mot det
dövstumma fruntimret med brillorna, förbindlig<span class="pagenum"><a name="Page_167" id="Page_167">[167]</a></span>
mot hennes son. Han slog upp simmigt, mörkbrunt
portvin ur en karaff och bjöd sina gäster
välkomna, allt under det han på verserat folks vis
talade om vädret, om skördeutsikterna, om de
dåliga kommunikationerna mellan Tajunga och
fastlandet. Härunder tog nu Tom, liksom i
distraktion, fram guldpåsen under manteln och
satte den på bordet, synbarligen med ögon, öron
och alla sinnen upptagna av de klena förbindelserna
mellan Tajunga och fastlandet. Knappt hade
påsen blivit placerad på bordet, förrän hans
excellens, också liksom i distraktion, sträckte fram
sin hand, grep den och lät den falla ned i en
under manteln dold ficka. Därpå blinkade han
med vänstra ögonlocket åt överevnuckan, som ett
par minuter senare begav sig bort, liksom hon
hade glömt något.</p>

<p>Men i dörren hejdade Tom henne. Han drog
fram ett i skärt silkespapper inlindat paket, bugade
och sade:</p>

<p>&mdash; Denna lilla gåva ber min moder eder mottaga
som ett synnerligen obetydligt vittnesbörd om
hennes högaktning och beundran.</p>

<p>Efter en kotiljongstur de båda damerna emellan
drog sig överevnuckan skyndsamt tillbaka. Hon
hade nu endast att låsa upp en viss dörr, och
affären var ordnad till alla parters belåtenhet.</p>

<p>Klockan fattades tio minuter i nio.</p>

<p>Efter ett hjärtligt avsked av ministern stävade
Muftar-Bagrimi och hans mor åter mot utgångsportarna,<span class="pagenum"><a name="Page_168" id="Page_168">[168]</a></span>
bakom vilkas järngaller de mörka konturerna
av en bil avtecknade sig. Vaktposten hade
slagit sig i samspråk med chauffören och det hela
såg särdeles fredligt och hoppingivande ut.</p>

<p>Från Alamabasas höga koppartorn hördes det
första slaget, som förkunnade att dygnets nionde
timme ingått, och i samma ögonblick syntes två
kvinnliga skepnader nalkas från väster. Herr Grenander,
som förut icke känt någon oro, fick plötsligt
en våldsam hjärtklappning. Han tyckte sig
känna igen Adorées sätt att gå, hennes gestalt i
den ena av damerna. Nu voro de alldeles vid
porten, överevnuckan gav vaktposten ett tecken,
grindarna öppnades, chauffören satte motorn i
gång och herr Grenander mottog den hand den
beslöjade unga damen lade i hans. Alberto ville
viska »Adorée», men vågade inte &mdash; ålagd som
han var att ända in i sista ögonblicket spela
den dövstummas roll.</p>

<p>Alla tre hade nu kommit upp i bilen, dörren
smällde igen. Tom lutade sig ut genom fönstret
och skrek:</p>

<p>&mdash; Kör!</p>

<p>Bilen gjorde ett ryck, ett mycket häftigt och
kort ryck. Sedan stod den stilla och motorn slogs
ifrån.</p>

<p>Samtidigt tändes som genom ett trolleri hundratals
facklor runt om, ett vilt härskri höjdes, och
bilens dörrar kastades upp på båda sidor.</p>

<p>Ett helt fång skarpslipade bajonetter stuckos<span class="pagenum"><a name="Page_169" id="Page_169">[169]</a></span>
på en gång in i vagnskorgen &mdash; en bukett av
dödar.</p>

<p>Att få ut de tre passagerarna och bakbinda
deras händer var ett ögonblicks verk. En officer
förde befälet med kommandoord på europeiskt
vis. Han avdelade en pluton att eskortera
fångarna, en halvtropp gick i täten, en i kön och
en i vardera flanken. Men runt omkring svärmade
muntra fackelbärare, som dansade sitt hemlands
ystra danser.</p>

<p>I rask takt bar det av upp mot Alamabasas
hjärta, Saraj Daraïs favoritpalats. Fångarna iakttogo
hela tiden en naturlig och absolut tystnad &mdash;
om man undantar att Tom då och då suckade
tungt. Adorée gick med nedböjt huvud, herr
Grenander satte fötterna i marken med fasta, beslutsamma
steg.</p>

<p>På officerns kommando upphörde marschen
vid foten av en bred, kolonnprydd trappa. Malagassernas
triumfdans avstannade, facklorna vändes
mot marken och släcktes. Inifrån palatset, vars
dörrar stodo öppna, trängde sorlet av röster,
blandat med bullrande skratt. Man kunde ha
trott sig stå utanför ett högst europeiskt hus,
vars ägare just gav en glad sommarmiddag.</p>

<p>Från terrassen kom en budbärare och viskade
något i officerns öra. Truppen formerades ånyo
som förut, man marscherade in i en illa upplyst
hall med på glänt stående dörrar till stora festsalen
och här gjordes halt. Officern gav två<span class="pagenum"><a name="Page_170" id="Page_170">[170]</a></span>
män en befallning och Adorée fördes bort med
påfallande brådska. Hon försvann bakom en tungt
fallande portiär, som gick så ihop med väggarnas
färg, att ingen lagt märke till den förut.</p>

<p>Innanför i stora salen pågick tydligen någon
sorts förhör. Tom spetsade öronen. Han kände
igen adjointens beslöjade, men ej otrevliga
stämma, haremsexcellensens förbindliga tonfall,
överevnuckans klagoljud. Däremellan klang en
härskarröst, som ibland steg till ett kluckande
skratt, ibland dundrade likt havets bränningar.</p>

<p>Majestätet ledde själv rannsakningen.</p>

<p>Efter ett par minuter var Tom på det klara
med vad som försiggick.</p>

<p>&mdash; Det ser mörkt ut för oss, viskade han.
Adjointen har bra reda på sig. Så är det, sir,
snålheten bedrar visheten. Varför lånade jag inte
er guldklocka? Hur värdefull den är, så håller
ni nog styvare på livhanken, sir.</p>

<p>&mdash; Tyst, karl, röt officern och smällde till Tom
där bak med flatsidan av sabeln. Men i samma
stund öppnades dubbeldörrarna på vid gavel och
en stentorsstämma befallde:</p>

<p>&mdash; Fångarna fram!</p>

<p>En charmant sal. Marmorgolv, marmorväggar,
marmortak. Vid ena kortändan en tronstol med
stjärnströdd sidenhimmel och silverpallar för
hovet. Vid den andra, inom en behändigt anordnad
fyrkant av amfiteatraliskt placerade fåtöljer,
en fantastiskt skulpterad stupstock på ett underlag<span class="pagenum"><a name="Page_171" id="Page_171">[171]</a></span>
av blodröd porfyr. I ena hörnet av salen dömde
man, i det andra exekverades domarna, utan tidsutdräkt,
klagotid eller opinionsbildning. Tom såg
alltsammans i en blink och skänkte sin beundran
åt det praktiska i arrangemanget.</p>

<p>Saraj Daraï var munter, så det strålade om
honom. Till höger om sig hade han haremsministern,
till vänster justitieministern. Bakom
hans stol stodo herrarna Balama och Malaba och
myste åt varandra. Även i denna avkrok av
världen speglade hovet härskarens lynne &mdash; ett
glättigt samtal fördes på alla håll och kanter,
kvickheterna duggade &mdash; även de svagaste väckte
bifall.</p>

<p>Tom Feathertom och Albert Grenander fördes
fram under den elektriska globen i takets mitt,
uppburen av rosafärgade amoriner. Officern
ställde sig bakom, med sabelspetsen stödd mot
golvet, i avsikt att visa sitt förakt för de tagna
fångarnas mod och beslutsamhet.</p>

<p>Saraj Daraï lät sin hovmarskalk påbjuda tystnad.
Sorlet förstummades. Skratten kvävdes.</p>

<p>Herr Grenander betraktade majestätets ansikte
utan räddhåga. I ögonen läste han förstånd, i
läpparna vankelmod, i pannan grymhet. Händerna
darrade lätt. Den smala, svarta mustaschen
smög sitt silke efter en vacker bronsfärgad hud &mdash;
herr Grenander sade sig, att detta porträtt varken
var fult eller osympatiskt.</p>

<p><span class="pagenum"><a name="Page_172" id="Page_172">[172]</a></span></p>

<p>Saraj tog ett papper från sin justitieminister
och yttrade därpå med mild stämma:</p>

<p>&mdash; Detta är alltså Muftar-Bagrimi från Sambesi
och hans gamla mamma, genom en olycklig försyn
slagen med dövstumhet?</p>

<p>Tom sökte något tecken från haremsministern,
men då detta alldeles uteblev, bugade han sig
samtyckande. Albert Grenander hade emellertid
nu fått nog av komedien; han trodde sig förstå,
vad den nyss framställda frågan gällde, och sade
därför i bestämd ton:</p>

<p>&mdash; Säg mannen, Tom, att jag är tidningsman
från Europa och filosofie doktor.</p>

<p>Säkerligen hade aldrig ett så pass kort anförande
&mdash; det översattes omedelbart &mdash; någonsin
hälsats med ett jubel, jämförligt med det, som
nu bröt ut. Saraj själv skrattade, så han fick tårar
i ögonen, och när hovet såg detta, blev glädjen
oroväckande. Justitieministern slog sig på knäna
och formligen vrålade, herrarna Balama och
Malaba hoppade runt på var sitt ben och adjointen
flinade så han måste sätta sig.</p>

<p>En sådan orgie av munterhet är aldrig bra.
Bakslaget kom också strax, när Saraj Daraï kände
att det högg till i nacken på honom.</p>

<p>&mdash; Hysch, skrek han ursinnig, vad är detta för
ett helsikes flin!</p>

<p>Det blev dödsstilla på sekunden.</p>

<p>&mdash; Jag finner det alltså konstaterat, återtog Saraj
hotfullt, att I fören falsk flagg. Vilka ären I?</p>

<p><span class="pagenum"><a name="Page_173" id="Page_173">[173]</a></span></p>

<p>Tom spände upp läderbältet och slog ifrån sig
den vita manteln med en vårdslös gest.</p>

<p>&mdash; Mitt namn är Tom Feathertom, sade han,
attacherad hos hans majestäts generalkonsulat i
Kapstaden. Och denne herre, som visserligen för
ögonblicket inte kan presenteras i <em class="gesperrt">hyggligt</em>
sällskap, är redaktören och filosofie doktorn Albert
Grenander, en lärd och mäktig man.</p>

<p>När herr Grenander hörde sitt ärliga namn
nämnas, flög ett belåtenhetens leende över hans
drag. Han nickade två gånger och satte högra
foten i marmorgolvet med en liten smäll.</p>

<p>&mdash; Ni ha, sade Saraj &mdash; och det märktes att
han njöt av att sitta till doms över två vita,
honom överlägsna män, ni ha, mina herrar,
under falska namn trängt er in i mitt palats och
sökt bestjäla mig.</p>

<p>Tom lade armarna i kors över bröstet.</p>

<p>&mdash; Lugn i stormen, ers majestät, sade han. Vi
ha bara försökt ta igen vad som var vår egendom,
en ung dam, som en av era agenter rövat bort.</p>

<p>&mdash; Det angår mig inte, förklarade majestätet
(med maktägandes vanliga sätt att inte låtsa om
otrevliga fakta); här är bara fråga om vad som
tilldragit sig inom Alamabasas murar.</p>

<p>Tom sänkte huvudet:</p>

<p>&mdash; Då är det nog förkylt för oss, sir, sade han
i en teaterviskning till herr Grenander, som bara
nickade till svar. Det hade nämligen Albert Grenander
haft klart för sig hela tiden.</p>

<p><span class="pagenum"><a name="Page_174" id="Page_174">[174]</a></span></p>

<p>&mdash; Vad kräver ni för straff på dessa missdådare,
herr justitieminister? frågade hans majestät Saraj
Daraï.</p>

<p>&mdash; Dödsstraff.</p>

<p>&mdash; Och ni, herr haremsminister?</p>

<p>&mdash; Dödsstraff.</p>

<p>Saraj reste sig upp i stolen.</p>

<p>&mdash; Det är, såvitt jag kan förstå, billigt begärt,
sade han. Vi ha prejudikat här i landet på dödsdom
för en bortstulen tekopp, och då lär detta
angrepp på äganderätten inom mitt rike vara
vida allvarligare, även om jag personligen värderar
många av mina tekoppar vida högre än mina
fruntimmer. Men en domare skall aldrig, mina
herrar, låta enskilda tycken inverka på sina beslut,
och därför nödgas jag nu döma dessa båda herrar
till döden genom halshuggning.</p>

<p>&mdash; Bravo, ropade hovet, vist talat, majestät!</p>

<p>Saraj Daraï fortsatte:</p>

<p>&mdash; Då emellertid mitt rikes morallagar föreskriva,
att man skall roa sig med måtta, bestämmer
jag, att avrättningen skall äga rum här i denna
sal först i morgon klockan tio förmiddagen. Frukosten
serveras på slaget nio i min koboltfärgade
sidensalong, klädseln är uniform eller högtidsdräkt,
herrar kommendörer bandet utanpå. Och
därmed förklarar jag denna...</p>

<p>Justitieministern tog ett halvt steg fram mot
majestätet och ryckte det i blusen. Saraj hejdade
sig och lät ministern tassla ett slag.</p>

<p><span class="pagenum"><a name="Page_175" id="Page_175">[175]</a></span></p>

<p>&mdash; Ja, sade han så, du har rätt, Houmourou.</p>

<p>Därpå lät Saraj sin malmstämma klinga inför
hovet och militären en gång till.</p>

<p>&mdash; Min justitieminister erinrar mig om, dels att
de båda dömda ha att framställa var för sig en
sista önskan, dels att de böra konfronteras med
den för bortförande avsedda haremskvinnan &mdash;
så att inte ens skuggan av ett justitiemord må vila
på denna statshandling.</p>

<p>&mdash; För min del, sade Tom Feathertom, ber
jag få fundera på saken till i morgon klockan tio,
och vad beträffar mr Grenander, som inte förstår
det ädla malagassiska språket, skall jag anhålla att
få översätta majestätets propos.</p>

<p>&mdash; Säg våldsmannen, bad Albert Grenander, att
jag vill dö i ett par byxor.</p>

<p>Saraj Daraï gav genast en kammarherre order
om transporterandet av främlingarnas kläder från
hotellet till Alamabasa, och kammarherrn satte
omedelbart sina trumpinnar till ben i rörelse.
Därefter förständigades fångbevakningen att ofördröjligen
införa den kvinna, som varit föremål för
de båda dödsdömdas brottsliga försök.</p>

<p>Hon kom &mdash; denna gången obeslöjad. Albert
Grenander kunde inte undertrycka ett utrop av
överraskning.</p>

<p>Det var icke Adorée. Hon påminde något om
fröken Villanueva, men var icke så vacker, inte
på långt när så vacker. I hennes sällskap befann
sig en lång, svartmustascherad herre med vit<span class="pagenum"><a name="Page_176" id="Page_176">[176]</a></span>
ansiktsfärg. Denne visade sig vara den man som
från Europa överfört och till Saraj Daraï försålt
haremsdamen i fråga &mdash; men det var ingalunda
den spanske markisen, don Ramon.</p>

<p>&mdash; Det är inte hon, viskade Albert till Tom.</p>

<p>&mdash; Vad är det ni säger, sir?</p>

<p>&mdash; Nej, återtog herr Grenander i mycket nedtryckt
sinnesstämning, det är inte alls hon.</p>

<p>Av det förhör, som nu följde, hörde herr Grenander
allenast en bråkdel. Flickan förklarade,
att hon blivit i hög grad överraskad, när ett kort
sköts in under dörrspringan &mdash; isynnerhet som
hon inte begrep ett ord av vad som stod på kortet.
I kväll hade den låsta dörren öppnats utifrån &mdash; av
vem visste hon inte &mdash; men när dörren stod öppen
gick damen ut.</p>

<p>&mdash; Jag brukar göra så, förklarade hon naivt.</p>

<p>Domen blev också mild. Haremsflickan förklarades
skyldig att tömma fem koppar toaka,
en sorts dåligt palmvin, varav man får ont i
magen, men som tros ha en fördelaktig inverkan
på hyn.</p>

<hr class="chap" />

<p><span class="pagenum"><a name="Page_177" id="Page_177">[177]</a></span></p>

<h3 id="FJORTONDE_KAPITLET">FJORTONDE KAPITLET.<br />
<span class="smaller">Sista natten.</span></h3>

<p>Fängelset inom Alamabasas murar föreföll vida
mer primitivt än majestätets palats. Encellsystemet
var i varje fall en okänd inrättning. Detta hade
emellertid det goda med sig, att de båda dömda
fingo tillbringa den sista natten i varandras sällskap.</p>

<p>Saraj Daraïs raska rättskipning och snabba exekution
av de ådömda straffen hade till följd, att
den källare, som upphöjts till heder och värdighet
av rannsakningsfängelse, sällan var överbefolkad.
När Tom och Albert skuffades ned i gropen &mdash;
sedan man berövat dem revolver och knivar &mdash;
fanns där endast en individ förut, en illaluktande
neger, som låg i ett hörn och drog väldiga timmerstockar.
I taket hängde en melankoliskt blinkande
fotogenlampa, fängelsets enda möbel.</p>

<p>Herrar Grenander och Feathertom voro hänvisade
att slå sig ned på stengolvet, och det
gjorde de också.</p>

<p><span class="pagenum"><a name="Page_178" id="Page_178">[178]</a></span></p>

<p>&mdash; Det var en otrevlig historia det här, sir,
sade Tom mörkt.</p>

<p>&mdash; Låt oss inte klaga, Tom. Det gör inte saken
bättre. Låt oss överväga.</p>

<p>&mdash; Undersöka först, överväga sedan, sir.</p>

<p>Och därmed började Tom, först krypande på
alla fyra, en noggrann undersökning av källarens
golv. Han knackade och lyssnade, prövade och
granskade. Varenda sten fingrade han på &mdash;
golvet var själva berggrunden. Där fanns inte en
spricka, än mindre någon lucka.</p>

<p>Det hopplösa med denna fängelsehåla var, att
den inte ägde några prång eller nischer, inte den
minsta glugg, där ett genombrytningsexperiment
kunde försökas. Väggarna ägde golvets solida
fasthet. Ventilationen sörjde en gallerförsedd öppning
i själva järnporten om, som under dagen
hade till uppgift att släppa in de sparsamma ljusstrålar,
vilka Tajungas härskare ansågo mer än
tillräckliga för stupstockskandidaterna i Alamabasa.</p>

<p>Taket &mdash; den sista förhoppningen &mdash; låg i
fullständigt mörker &mdash; lampan var starkt avskärmad
med ett ofantligt paraply av järnbleck.
Herr Grenander lade sig på huk, bjöd sin rygg
till fotapall och så kunde Tom börja undersökningen
av den sista dimensionens hållfasthet.
Hurra! Ljudet var lovande &mdash; tunt, ihåligt. På
ett ställe gav taket nästan vika för hans stötar.</p>

<p>Under tiden hade negern slutat snarka. Han låg
med runda, fast ännu sömniga ögon och betraktade<span class="pagenum"><a name="Page_179" id="Page_179">[179]</a></span>
de båda kamraternas gymnastiska övningar.
När gossens tröga hjärna omsider förmådde reda
ut vad som stod på, började hans kritvita tänder
glänsa i en ljusstrimma. Efter en stund porlade
ett stilla, men inte alls osympatiskt skratt från
vrån, där han låg.</p>

<p>&mdash; Vad skrattar du åt, svarting? frågade Tom
och torkade svetten ur pannan.</p>

<p>&mdash; Idén är inte dum, sade negern, jag har
själv gjort ett försök åt det hållet.</p>

<p>&mdash; Nåå?</p>

<p>&mdash; Rummet härovanpå är vaktstuga åt Sarajs
livgarde &mdash; där spelas kort hela natten. Vänta skall
ni få höra.</p>

<p>Det dröjde inte många minuter förrän en
hel sprängladdning malagassiska svordomar och
skällsord exploderade där uppe. Tom hoppade
ned och Albert Grenander rätade ut sin rygg.</p>

<p>&mdash; Jag ville bara tala om det, förklarade negern
och rullade ihop sig igen. Det är så fördömt
retsamt att sticka upp huvudet i ett hål, som
man inbillar sig vetter åt friheten, och så bara
få en hel flaska toaka över sin syndiga skalle.
God natt, gentlemän.</p>

<p>Efter mindre än en minut sov den hederlige
negern lika gott igen.</p>

<p>&mdash; Kom, sir, sade Tom, vi sätter oss här med
ryggarna mot väggen. Sedan kan vi använda
natten till vad vi behagar. Sömn lär det inte
bli fråga om för någon av oss.</p>

<p><span class="pagenum"><a name="Page_180" id="Page_180">[180]</a></span></p>

<p>&mdash; Du tror alltså inte...</p>

<p>&mdash; Att vi kan slippa undan. Nej, sir, det tror
jag inte.</p>

<p>Herr Grenander var tyst en lång minut. När
han talade igen, var rösten ett grand djupare,
men den röjde ingen oro eller fruktan.</p>

<p>&mdash; Om jag nu blir en smula filosofisk, Tom,
får du inte bli ond på mig för det. Dessförinnan
skulle jag likväl bra gärna vilja höra din mening
om den fatala historien, som är orsaken till att
vi få mista huvudet i morgon klockan tio för
någon liten mamsell vem som helst och inte alls
för fröken Villanueva.</p>

<p>Tom kröp ihop där han satt.</p>

<p>&mdash; Ni gör inte den frågan som någon förebråelse
mot mig, mr Grenander?</p>

<p>&mdash; Naturligtvis inte, Tom.</p>

<p>&mdash; Ni är den mest storsinta människa som
någonsin skapats, sir. Förstår ni då inte, att det
är mitt fel alltsammans. Förstår ni inte, att det
är min dumhet, som bragt oss i detta fördömda
läge. Förstår ni inte, att det är jag, jag, Tom
Feathertom, Kapstadens slugaste gynnare &mdash; det
är generalkonsulns egna ord &mdash; som låtit dra
mig vid näsan av en herr Sirius, en herr fähund,
så stor, att världen aldrig skådat hans like.</p>

<p>&mdash; Just min tanke, käre gosse.</p>

<p>&mdash; Ni har redan insett vad avsikten var, inte
sant? Don Ramon, den skurken, skulle känna
en viss lättnad vid tanken att herrar Grenander<span class="pagenum"><a name="Page_181" id="Page_181">[181]</a></span>
och Feathertom exporterades till Madagaskar &mdash;
och så sattes spektaklet i scen. Herr Sirius <em class="gesperrt">var</em>
ingen dålig regissör. Jag har, sir, genomskådat
fulla karlar: färgade och ofärgade, dumma och
kvicka, hysteriska och mindre hysteriska, men den
här lurade mig.</p>

<p>Tom tystnade. Det lät som han skar tänder.
Så bet han till:</p>

<p>&mdash; Får jag nu bara tag i honom en gång till...</p>

<p>&mdash; Hm, hostade herr Grenander.</p>

<p>&mdash; Ni avbryter mig, sir, och det är er rättighet.
Det är mer än er rättighet, det är er plikt. Jag,
som skall avlivas i morgon klockan tio, drömmer
om att få ta revansch på herr Sirius! Sådana
hugskott äro av ondo. Den lilla tid man har kvar
att tänka bör man ägna åt andra funderingar.
Naturligtvis, sir. Men förutsätt att ett underverk
kunde inträffa ...</p>

<p>&mdash; Se så, Tom!</p>

<p>&mdash; Jag vet vad ni menar: tänk på döden, det
är nyttigt. Och från er synpunkt är saken alldeles
klar. Men tror ni inte att universum en gång i
tiden blev rätt överraskat, när gud skapade himmel
och jord. Det finns ett och annat, som bara
inträffar <em class="gesperrt">en gång</em> var geologisk period; jag är
högfärdig nog att tro att vår räddning hör till...</p>

<p>Albert avbröt:</p>

<p>&mdash; Har du några verkliga skäl för ett sådant
antagande, Tom?</p>

<p>Nu blev Tom rädd.</p>

<p><span class="pagenum"><a name="Page_182" id="Page_182">[182]</a></span></p>

<p>&mdash; Tyvärr inte, sir. Det vill säga...</p>

<p>&mdash; Vad då, Tom?</p>

<p>&mdash; Ingenting. Ja, inte <em class="gesperrt">alldeles</em> ingenting, men
just inte mer heller. Man blir skeptisk med åren,
sir, och jag vet snart inte vad jag skall tro på
längre.</p>

<p>Herr Grenander drog upp manteln kring öronen
och försökte göra en valk av den bak i nacken,
så att plagget kunde tjäna som huvudkudde mot
den gipsade väggen. Negern hade börjat snarka
igen, varmt var det och fotogenlampan i taket
osade värre och värre.</p>

<p>&mdash; För att vara vår sista natt är den, tycker
jag, sade herr Grenander stillsamt, ägnad att i
högsta grad försona oss med vårt öde. Enligt
hovaernas religion blir, om jag minns rätt, den
som dör för svärd garanterad en oavbruten tillvaro
i rosendoftande lunder. Det blir en välkommen
omväxling, Tom. Ty här luktar alldeles
förfärligt.</p>

<p>Tom svarade inte.</p>

<p>&mdash; Som dödssätt betraktat är naturligtvis, fortsatte
herr Grenander, halshuggning vida att föredraga
framför både magkräfta och vattusot. Det
kroppsliga lidandet är en svår tyrann &mdash; man må
sedan behärska sina nerver aldrig så suveränt:
att mista huvudet gör inte ont, om skarprättaren
kan sitt yrke. Och det förefaller mig, som om
herr Sarajs bödlar skulle besitta en för delinkventerna
mycket behaglig rutin i hantverket.</p>

<p><span class="pagenum"><a name="Page_183" id="Page_183">[183]</a></span></p>

<p>&mdash; Ni tror alltså inte att det gör ont, sir?</p>

<p>&mdash; Tandvärk är tusen gånger värre, min gosse,
om du vet vad det vill säga, och skall jag inte ta
hänsyn till något annat än smärtan, så låter jag
mycket hellre halshugga mig än jag rispar skinnet
på en knappnål. Som du vet, eller som du kanske
inte vet, Tom, finns det en stor massa människor,
som anse att tillvarons ändamål sammanfaller med
strävandet att befria kroppen från varje fysiskt
obehag. Medvetandet att efter klockan tio i
morgon förmiddag aldrig mera behöva utsättas
för risken att få inandas denna infernaliska atmosfär,
är en så stor vinst, att jag är färdig innesluta
Saraj Daraï i min aftonbön, om jag bara kunde
minnas hur den löd. Men med min aftonbön är
det som med så många andra ting i den jordiska
tillvaron (och poliskonstaplarna på min hemstads
gator äro intet undantag från regeln): när man
bäst behöver dem, får man inte tag i dem.</p>

<p>Tom Feathertoms röst vibrerade av rörelse och
respekt, när han sporde:</p>

<p>&mdash; Tillåter ni jag gör er en fråga, sir?</p>

<p>&mdash; Gärna, Tom.</p>

<p>&mdash; Det finns ett påstående, som man hittar då
och då &mdash; inte precis i ämbetsberättelser eller
statistiska meddelanden från socialdepartementet,
men i tidningarna och romanerna. Det lyder: att
bli hängd i tysthet är det värsta som finns. Antag
nu, att vi sätta <em class="gesperrt">halshuggen</em> i stället för<span class="pagenum"><a name="Page_184" id="Page_184">[184]</a></span>
<em class="gesperrt">hängd</em> &mdash; tycker ni inte då, sir, att ni och jag
hotas av tidningarnas och romanernas värsta öde.</p>

<p>&mdash; Nej, svarade herr Grenander fast, det tycker
jag inte. Den av dig åberopade satsen, käre gosse,
lider av felet att inte vara allmängiltig, formulerad
som den antagligen är av en paradoxmakare med
sitt livs rötter i trycksvärtan. För en skådespelare,
en politiker, en författare, en målare, ja, en cirkusdirektör
måste det vara hemskt att se sin existens
borteliminerad som man förkortar ett bråk eller
som man far med den våta svampen över en
griffeltavla. För filosofen blir samma öde en
intellektuell vällust. Och under de timmar jag
har kvar att leva tänker jag försöka sätta mig in i
filosofens roll &mdash; om du inte har något däremot,
Tom.</p>

<p>Det blev alldeles tyst i fängelsehålan. Negern
hade slutat att ge ljud ifrån sig och oväsendet
ovanifrån var förstummat, vad det nu kom sig.
Herr Grenander hörde sitt fickur ticka i västfickan
under den fatala kvinnomanteln.</p>

<p>Tom, som var ung, kände sitt hjärta sammanpressas
av ångest. Han ville hellre dö en smärtsam
död av kräfta i sin ålders höst än gynnas med
en snabb och rolig hädanfärd av Balamas eller
Malabas huggjärn &mdash; fastän han hyste den största
vördnad och beundran för herr Grenanders sätt
att lägga ut saken. Visserligen bar Tom Feathertom
&mdash; som ovan är antytt &mdash; på en mystisk plan
att tvinga majestätet till en återkallelse av dödsdomen,<span class="pagenum"><a name="Page_185" id="Page_185">[185]</a></span>
men så här i mörka natten började han
allvarligt misströsta om utgången av denna offensiv.
Det var så grymt lågt till taket, luften kändes
tung att andas och den förbannade fotogenlampan
flämtade i dödsryckningarna. Rätt nu skulle det
vara kolsvart. Hon fick osa hur mycket som
helst, tyckte Tom, bara hon ville brinna.</p>

<p>Tre raska flammor, rakt upp och ned, med en
fantastisk skugglek mot väggarna, ett ljud som
när man slår ut en spritt ny kortlek mot bordsskivan,
och så var det slut.</p>

<p>Hålan låg i det absoluta och egenomträngliga
mörkret.</p>

<p>Nu skedde något, som herr Grenander för sin
del aldrig skulle trott vara möjligt. Tom började
gråta. Han snyftade som ett barn, och det värsta
var att han kämpade så heroiskt för att bli herre
över sin gråt.</p>

<p>Albert strök gossen över hjässan och hans hjärta
var nära att brista.</p>

<p>&mdash; Inte duger detta, sade han, inte duger detta,
gosse! Det är ju du som är expeditionens chef,
Tom Feathertom.</p>

<p>Åter blev det muskler i det förtvivlade, hopplösa
knytet. Tom makade sig plötsligt upp mot
väggen, bet ihop tänderna och drog till läderremmen
omkring livet.</p>

<p>&mdash; Tag det inte till protokollet, sir, bad han.</p>

<p>&mdash; Det kommer an på, sade Albert Grenander.<span class="pagenum"><a name="Page_186" id="Page_186">[186]</a></span>
Om inte revisorerna ha några anmärkningar att
göra...</p>

<p>&mdash; Jag förstår vad ni menar, sir, men till min
eviga ursäkt tänker jag åberopa ärftlighetens lagar,
för mina föräldrar ha varit mörkrädda intill tredje
och fjärde led, sir. Nu är det emellertid över,
och vill ni göra mig en tjänst, sir, så låtsa aldrig
om detta. Jag skulle inte stå ut med det.</p>

<p>&mdash; Nej, Tom, min gosse, sade Albert milt, när
vi träffas om något år eller så på Champs Elysées
i Paris &mdash; alldeles tillfälligtvis &mdash; så skall jag inte
ens blinka med ena ögat, Tom.</p>

<p>Den hederlige Tom förstod inte dubbelmeningen
med champs elysées och därför satt han tyst
en liten stund.</p>

<p>&mdash; När jag var barn, började han sedan, hände
det ofta att mamma läste i tidningarna om folk
som varit nära att drunkna. Och nästan alltid fick
man höra, att närheten av döden &mdash; ni hör jag
talar som en grammatika, sir &mdash; att närheten av
döden kommit folk att repetera hela sitt föregående
liv. Ingen kan väl ha döden så nära som
vi, sir. Men för min del får jag då verkligen säga
att den där repetitionskursen åtminstone inte kommer
av sig själv, eller hur? Vad är er erfarenhet,
sir?</p>

<p>&mdash; Om jag skall vara alldeles uppriktig, Tom,
så har jag nog funderat en liten smula på framfarna
dar. Du förstår, gossen min, mitt liv har
varit en kurva så rak, att du kunde dragit den<span class="pagenum"><a name="Page_187" id="Page_187">[187]</a></span>
med en linjal. Min enda släkting är en syster och
hennes liv är ändå rakare. Jag tror att Europas
mest försiktige vadhållare gärna hade vågat hundra
pund på att herr Albert Grenander skulle sluta
i sotsängen efter ett stilla hjärtslag &mdash; ty av den
sjukdomen dö de flesta tidningsmän, till lycka för
dem själva och deras omgivning. Den som hållit
emot och siat om halshuggning torde inte behövt
satsa stora kontanter &mdash; men sådant är livet,
och det gläder mig att jag omsider kommit
underfund med det. Den väntar aldrig för länge
som väntat på...</p>

<p>&mdash; Och fröken Villanueva?</p>

<p>Nu var det herr Grenanders tur. Han sjönk
ihop som en säck, lade sig över på högra sidan,
fast stengolvet högg i höften, och sade:</p>

<p>&mdash; Nu skall du vara tyst, Tom, för jag vill
sova.</p>

<hr class="tb" />

<p>Det blev ljust klockan sju i källargropen; till
och med en solstråle letade sig in genom dörrgluggen.
Först blixtrade det till just i hörnet där
negern låg. Det var som om skuggorna plötsligt
väckts av aningen om sin förestående ofärd, där
blev en ögonblicklig och underlig oro &mdash; så sköt
den gyllene pilen in i rummet och träffade negern
mitt på hans runda näsa. Ett lustigt spel i det
ebenholtsblanka skinnet tog vid och Tom, som
naturligtvis inte sov, tyckte att negern var avundsvärd,<span class="pagenum"><a name="Page_188" id="Page_188">[188]</a></span>
som hade utsikter att få vakna också nästa
morgon med smekningen av en ljum solstråle i
det svarta ansiktet.</p>

<p>Albert Grenander låg dyr stilla med ryggen åt
Tom. Hans jämna, trygga andetag tydde på sömn
och huvudet vilade tungt på vänstra armen. Fylld
av en nästan religiös beundran för denne halvgamle
herre med den på en gång fasta och nervösa
blicken bakom de starkt buktade ögonglasen,
vågade Tom knappt dra andan av fruktan att väcka
honom. Men negern saknade ju alla motiv till
en sådan hänsynsfullhet &mdash; han sträckte på
armarna, så det knakade, morrade ett slag som
en otålig hund och drog sedan till med en gäspning,
vars sammansatta tonföljd slutade med en
skakande nysning.</p>

<p>Negern var vaken.</p>

<p>I samma ögonblick satte herr Grenander sig
upp.</p>

<p>&mdash; God morgon, Tom, sade han. Se, det är
vackert väder, solsken. Jag säger som Faust: hell
min levnads sista dag.</p>

<p>&mdash; Ni har sovit, sir?</p>

<p>&mdash; Inte mycket, Tom, det måste jag erkänna.
Enligt uppgift lär det vara hälsosamt att ligga
hårt &mdash; åtminstone skrev en läkare det en gång
i min tidning &mdash; men det här var nog litet för
mycket av det goda. Jag känner mig mörbultad
över hela kroppen.</p>

<p><span class="pagenum"><a name="Page_189" id="Page_189">[189]</a></span></p>

<p>Herr Grenander tog upp glasögonfodralet och
satte på brillorna.</p>

<p>&mdash; Man kanske skall ha litet övning i det också,
föreslog Tom.</p>

<p>&mdash; Antagligen, min gosse, antagligen.</p>

<p>Herr Grenander reste sig nu upp och gick fram
till dörrgluggen.</p>

<p>&mdash; Vad är klockan, Tom?</p>

<p>&mdash; Strax halv åtta, sir.</p>

<p>&mdash; Inte mera! Vet du vad, Tom, när jag ser
den här rödaktiga sanden utanför på planen,
kommer jag att tänka på en författare som hade
fått för sig, att han skulle göra guld i stället för
att skriva böcker. Han berättade sedan själv hur
det gick till och skyllde bland annat misslyckandet
på, att han inte hade den rätta röda sanden bland
ingredienserna. Jag undrar just om den här skulle
ha hjälpt honom.</p>

<p>&mdash; Troligen inte, sir, eftersom titulus Saraj har
låtit en av sina kemiska ministrar göra blandningen.
Majestätet är särskilt förälskat i rött.</p>

<p>Herr Grenander ryckte på axlarna.</p>

<p>&mdash; Lika gott. Kanske var det tur för författaren
i fråga att han aldrig hittade den rätta sortens
sand och säkert var det tur för vitterheten i det
land, vars son han var. Vill du höra något av
vad han skrivit, Tom, så kan jag ett stycke
utantill?</p>

<p>På detta sätt pratade herr Grenander med sin
unge vän om allting mellan himmel och jord,<span class="pagenum"><a name="Page_190" id="Page_190">[190]</a></span>
men han undvek omsorgsfullt varje antydan om
vad som skulle inträffa klockan tio.</p>

<p>Minuterna runno bort. Negern hörde slött på
utan att förstå ett ord, men vid en paus i samtalet
sköt han in en fråga.</p>

<p>&mdash; Vad säger vår olycksbroder? sporde herr
Grenander.</p>

<p>&mdash; Han frågar om vi inte äro hungriga, översatte
Tom.</p>

<p>&mdash; Sannerligen väckte han inte den björn, som
sov, utropade Albert. Jag känner mig hemskt
sugen. Hör på, Tom, intervjua svartingen hur det
är med måltiderna här; någon mera erfarenhet
än vi lär han väl ha.</p>

<p>Negern lade huvudet på sned vid Toms fråga
och antog en svårt sorgmodig uppsyn.</p>

<p>&mdash; Ibland får man mycket mat, ibland får man
litet, och ibland får man ingenting alls. Det beror
på Vejlanas lynne.</p>

<p>&mdash; Vem är Vejlana?</p>

<p>&mdash; Fängelsedirektören, herre. En dag var han
ur humör &mdash; förmodligen hade han förlorat på
tärningspel &mdash; och då fick jag inte en bit mat på
hela dagen.</p>

<p>&mdash; Stackars sate! Har du suttit länge i sinkabirum?</p>

<p>&mdash; En hel vecka, herre.</p>

<p>&mdash; Och vad knep man dig för, svarting?</p>

<p>&mdash; Hotellvärden nere vid hamnen beskyllde mig
för att ha stulit en höna, herre. Men det är lögn,<span class="pagenum"><a name="Page_191" id="Page_191">[191]</a></span>
jag har inte stulit någon höna &mdash; och nu sitter
jag på bekännelse.</p>

<p>&mdash; Oskyldig alltså...</p>

<p>Negern blixtrade med tänderna.</p>

<p>&mdash; Om jag skulle vara uppriktig, herre... jag
har inte stulit någon höna, för det var en tupp.
Men det har ingen frågat mig om. Man säger
så här: du har stulit en höna. Jag svarar: det är
osanning, jag har icke stulit någon höna. Jag
kan svära inför härskarens gyllene fotsmycken
att jag inte stulit någon höna; och då ser justitieministern
förvirrad ut och skickar mig tillbaka till
Vejlana. Men tyst, herre, någon kommer. Ni skall
få se det är han.</p>

<p>Tunga nycklar rasslade i låsen, bommarna
skötos ifrån med buller och dån, dörren kastades
upp. Två malagasser stego in i källarhålan. Den
förste var dyrbart klädd och höll ena handen stolt
vid höften, den andre hade endast ett rött klädesskynke
kring magen, bar i högra handen en
kopparflaska, i den vänstra en helt och hållet
europeisk resväska, vilken herr Grenander identifierade
som sin. Två andra malagasser korsade
sina bajonetter i dörröppningen.</p>

<p>&mdash; God morgon, förhärdade brottslingar, hälsade
Vejlana, ty det var han. Här medför jag åt
eder en frukostdryck och de kläder, som den
fete boven med guldglasögonen ville iföra sig
för sista gången. Ställ ifrån dig flaskan och resväskan,
Promoto, bjöd fängelsedirektören.</p>

<p><span class="pagenum"><a name="Page_192" id="Page_192">[192]</a></span></p>

<p>&mdash; Vad är det i kopparflaskan, Tom? frågade
Albert.</p>

<p>Tom lyfte på locket och luktade.</p>

<p>&mdash; Varm, kryddad toaka, tror jag, svarade han.</p>

<p>&mdash; Bed den förnäme mannen att jag får byta ut
min frukostdryck mot litet tvättvatten och en
handduk.</p>

<p>Tom översatte.</p>

<p>Vejlana hade uppenbarligen haft tur med tärningspelet
under natten, ty han böjde välvilligt
på huvudet och befallde Promoto att hämta det
begärda. Därpå spottade han åt negern, nickade
åt Albert och Tom och avlägsnade sig med den
majestätiska värdighet, som gjort honom så imponerande,
när han först trädde in i hålan.</p>

<p>Tom smakade på innehållet i kopparflaskan och
grinade illa.</p>

<p>&mdash; Jag kunde just tro det, sade herr Grenander.
Dela du vattnet med mig och låt svartingen sörpla
i sig den där soppan. Han säger nog inte nej.</p>

<p>Det gjorde han inte heller. Varenda droppe
gick åt på kortare tid, än Albert Grenander behövde
för att öppna sin resväska och konstatera,
att de klädespersedlar han önskat lågo där i god
ordning &mdash; troligen nedlagda av den lilla städerskan
som kunde tala franska. Så kom Promoto
tillbaka med en skål vatten och en bomullstrasa,
dörren slogs igen, negern somnade av det varma
vinet och allt var som förut.</p>

<p>Sedan de båda herrarna befriat skinnet från<span class="pagenum"><a name="Page_193" id="Page_193">[193]</a></span>
den mörka kulören, började Albert klä om sig
utan att söla. Han hade nyss vid en förstulen
blick på klockan sett, att det knappt var en
halvtimme kvar till den för... ja, för avrättningen
bestämda tiden. När halsduken var knuten
och västen knäppt, felade klockan en kvart i tio,
och nästan samtidigt förnyades bullret utanför
dörren. Kommandoord rungade, nycklar klirrade,
järnbommar slogo mot varandra &mdash; dörren vred
sig på sina gångjärn.</p>

<p>Denna gång var det en hel pluton ur Sarajs
livgarde i stor parad med tofsprydda skärp, eldröda
hattar och vita bomullsvantar på de bruna
nävarna. Officern bar en guldbroderad väst med
täta rader glänsande knappar. Släpande sporrar
hade han spänt kring sandalerna. Vid sabelfästet
hängde i ett blått band en silvermedalj, stor
som ett femfrancstycke.</p>

<p>&mdash; Giv akt! kommenderade officern. Formering
till avrättning! Öppna leden, marsch!</p>

<p>Sedan manövern verkställts, vände befälhavaren
sig inåt källarhålan, saluterade med sabeln och
sade:</p>

<p>&mdash; Tiden är inne, mina herrar. Framåt marsch!</p>

<hr class="chap" />

<p><span class="pagenum"><a name="Page_194" id="Page_194">[194]</a></span></p>

<h3 id="FEMTONDE_KAPITLET">FEMTONDE KAPITLET.<br />
<span class="smaller">Avrättning.</span></h3>

<p>Hur det känns att komma från solpromenaden
rakt in i en med elektriskt ljus upplyst sal vet
var och en, som varit med om en matiné på
någon europeisk teater. Är det en bra pjäs, en
pjäs, som parketten väntar sig något av, stiger
ett brusande sorl upp mot de matt lysande
globerna i takkronan &mdash; det blir något av kvällens
feststämning i salongen medan förmiddagens sol
slår klatschar kring teaterns knutar.</p>

<p>Ingen kunde säga annat än att publiken i
Saraj Daraïs marmorsal befann sig vid ett alldeles
utomordentligt premiärlynne, den tidiga timmen
till trots. Men så hörde också det förestående
spektaklet till de mera ovanliga i Tajunga. Att
på en gång få två vita nackar under Balamas och
Malabas skinande yxor, att se kaskader av europeiskt
blod göra lustiga språng över de röda
stenarna och höra ångestropen på ett språk, som
man ej förstod ett ljud av &mdash; se där ett gästspel,<span class="pagenum"><a name="Page_195" id="Page_195">[195]</a></span>
som inte bjöds varje säsong! Hovet hade till
vardags fått nöja sig med inhemska krafter av
mer tarvlig hudfärg, och när det någon enstaka
gång bjöds på en litet ljusare färgskiftning från
en eller annan stam längst i söder, var Sarajs
förste hovmarskalk färdig att anslå en odrägligt
skrytsam ton i de inbjudningskort, som med tofsprydda
livjägare utsändes till hovets herrar och
damer.</p>

<p>Läsaren kan då förstå, hur han skulle hovera
sig denna morgon.</p>

<p>När <em class="gesperrt">le peloton d’execution</em> med dånande
steg, i noggrann marsch, intågade i festsalen, bröt
ett spontant jubel löst. Hans majestät Saraj behagade
själv ta upp applåderna &mdash; till frukost
hade han fått en läcker fiskrätt, garnerad med
musslor, tryffel och lätt brynta hajfenor, tillredd
i en sås av grädde, olivolja, korinter, kapris,
salvia, salep och kardemumma, och den var så
god, att Saraj aldrig känt maken. Till denna
fiskrätt hade köksministern låtit servera ett Moselvin,
knyckt från en i närheten av Tajunga strandad
tysk skonare, och det gyllne vinet var så vällustigt
i smaken, att Saraj Daraï vid det femte eller
sjätte glaset känt en fullkomligt löjlig önskan
att bevara de båda brottslingarna till livet. Men
redan vid steken insåg han, att den kulinariska
sentimentaliteten hållit på att spela honom ett
spratt &mdash; burgundern flöt just då röd och doftande
i glasen. Majestätet höjde sitt glas för den sedan<span class="pagenum"><a name="Page_196" id="Page_196">[196]</a></span>
sekler bestående motsättningen mellan Mosel och
Bourgogne.</p>

<p>Scenen från i går var inte mycket förändrad.</p>

<p>Den mest i ögonen fallande skillnaden bestod
däri, att herrarna Balama och Malaba ifört sig
nya, rikt förgyllda purpurskynken och att de
inte längre med tomma händer uppvaktande
majestätet bakom tronstolen utan fattat posto
med blänkande långbladiga yxor bakom den
skulpterade stupstocken i andra ändan av marmorsalen.
Dessutom hade Saraj låtit flytta fram ett
bord till tronen, och på detta bord låg en ordförandeklubba,
en sådan där helt vanlig, prosaisk,
men för många äventyrliga bankpapper ödesdiger
ordförandeklubba, som brukas på styrelsesammanträden
överallt i Europa &mdash; och bredvid den ett
helt ris papper. Majestätet hade nämligen fått
för sig, att brottslingarnas utomordentliga ställning
som undersåtar i civiliserade länder krävde
utomordentliga åtgärder i fråga om rättskipning
i högsta och sista instans. Justitieministern satt
på en pall bredvid och bläddrade i en stor bok;
haremsministern stod som allmän åklagare, iförd
en purpurfållad vit linnemantel, vid bordets andra
sida.</p>

<p>Kung Saraj tog på sig en fördömt bister min,
dängde klubban i bordet och befallde:</p>

<p>&mdash; För fram brottslingarna!</p>

<p>Herr Grenander såg ut som om han befunnit
sig på något kvasikritiskt reportage i en främmande<span class="pagenum"><a name="Page_197" id="Page_197">[197]</a></span>
stads museum, smått kisande bakom sina
glasögon. Tom höll sig strax i hans rygg och
drog litet på mun åt justitieministern.</p>

<p>Hovet var imponerat. Tre av de sju närvarande
damerna knäppte ihop händerna, alla de övriga
iakttogo en respektfull tystnad.</p>

<p>Saraj Daraï höjde sin stämma. Han talade
med uppehåll mellan orden, driven av samma
bevekelsegrunder som gourmeten, när han låter
ett svalt, citronstänkt ostron eller en sked iskyld
Belugakaviar långsamt smälta i munnen:</p>

<p>&mdash; Det är inte brukligt, sade han, att skriva
några så kallade protokoller för sådana bagateller
som att en eller annan karl gör en dumhet och
mister huvudknoppen. Men min utrikesminister
har sagt mig, att kungarna i herrarnas land möjligen
kunde göra Madagaskars franske generalguvernör
&mdash; den gud beskydde! (hånskratt från
okontrollerbart håll) &mdash; ansvarig för vad som
hänt med herrarna i Tajunga, och därför skall
jag &mdash; trots allt besvär och varjehanda olägenheter
&mdash; be att få framställa några frågor.</p>

<p>Titulus Saraj tog en penna och det såg verkligen
ut som om han skrev. Därpå vände han
sig till Albert Grenander.</p>

<p>&mdash; Fullständigt namn och födelsedag, titel eller
yrke?</p>

<p>&mdash; Albert Karl Frans Grenander, född den 12
februari 1875, till yrket tidningsman.</p>

<p>&mdash; Erkänner ni, att ni från mitt ägande harem<span class="pagenum"><a name="Page_198" id="Page_198">[198]</a></span>
velat bortföra en ung och skön kvinna, av mig
inköpt och kontant betald?</p>

<p>&mdash; Ja.</p>

<p>&mdash; Gott. Tajungas lagar föreskriva dödsstraff
för detta brott. Är ni beredd att undergå straffet?</p>

<p>&mdash; Ja.</p>

<p>&mdash; Er ålder gör er berättigad att slippa se er
kamrats huvud falla för bödelsyxan. Alltså skall
ni halshuggas först. Men tycker ni återigen det
är lustigt att vara vittne till hans avrättning, så
äro vi beredda att kasta om ordningen. Eller
hur, justitieminister?</p>

<p>&mdash; Naturligtvis, majestät.</p>

<p>Herr Grenander vände sig till Tom, som hela
tiden översatt frågor och svar.</p>

<p>&mdash; Säg till honom, Tom, att jag vill så snart
som möjligt bli kvitt den här komedien, som
förefaller mig i alla avseenden vidrig.</p>

<p>&mdash; Nåväl, orerade Saraj, Balama är äldre i yrket
än Malaba. Tag hand om herrn med de guldbågade
glasögonen och gör din plikt. Musikanter,
spelen upp! Tjänare, bjuden omkring vin!</p>

<p>Musikanterna förde de långa, silverbeslagna
klarinetterna till sina läppar, trumslagaren spände
sin högra armmuskel, cymbalisten höjde sina
mässingstallrikar över huvudet och anföraren
sträckte båda händerna mot taket, färdig att hastigt
dyka ned med dem till en gest, som skulle riva
upp en orkan av skrällande, pipande, tjutande
musikvirvlar. Kung Saraj smålog förnöjd &mdash; han<span class="pagenum"><a name="Page_199" id="Page_199">[199]</a></span>
var belåten med sitt sätt att regera och tyckte
att han hade heder av sin dag, fast klockan
inte var mer än halv elva på förmiddagen.
Justitieministern slog igen boken och haremsexcellensen,
som redan satt in herr Grenanders
tiotusen francs på upp- och avskrivning i en fransk
bank i Antananarivo, bytte om fot. Han hade
nämligen vilat på den vänstra under hela rannsakningen
med den äldre brottslingen.</p>

<p>Men det blev inte något av med den tilltärnade
malagassiska valsen &mdash; anföraren stod ännu med
händerna sträckta mot marmortaket, när Tom
Feathertom efter två pantersprång var framme
vid Sarajs tronstol. I handen höll han ett papper,
på vilket två rader voro skrivna. Och detta papper
lade Tom &mdash; med några hastigt framviskade ord &mdash;
under härskarens ögon.</p>

<p>Saraj Daraï bjöd tystnad. Allt liv avstannade.
Händelsen var oerhörd. Vad skulle nu ske?</p>

<p>Men knappt hade majestätet kastat ett öga på
meddelandet förrän hans hy förvandlades. En vit
man skulle blivit eldröd &mdash; Sarajs ansiktsbrons
fick en skiftning i mässing. Vitorna i hans ögon
sprängdes med blod. Kring de tjocka läpparna
stod fradgan som på en epileptiker.</p>

<p>Han reste sig upp, med de hårdnade knogarna
knutna kring karmstolens armstöd. Röt gjorde
han &mdash; och fiskrätten och moseln och burgundern
voro glömda som om de aldrig funnits till.</p>

<p>&mdash; Håll, Balama! Hitåt, Malaba! Tagen bilorna<span class="pagenum"><a name="Page_200" id="Page_200">[200]</a></span>
med er! Huggen denna fähund &mdash; majestätet pekade
på Tom &mdash; i stycken utan process och protokoll
och rannsakning, klyven honom, som I
klyven ett vedträ! Ligger han inte platt död och
tillintetgjord inom tre sekunder, så är det er
egen förgörelse, förrn det rings till middag. Fort,
fort, fort!</p>

<p>Det tumult som nu uppstod kan svårligen beskrivas
&mdash; herr Grenander skulle själv använt
denna slitna fras om han varit dömd, inte till
döden, men att göra ett referat av händelsen.
Balama och Malaba störtade upp med jätteknivarna
i högsta hugg, genom hela hovet gick
en våg av förfäran. Ett av hovfruntimren svimmade
och måste bäras ut. Justitieministern föll
av stolen och haremsministern fiskade förgäves
efter sin Snusdosa. Albert Grenander, som plötsligt
såg sig lämnad i sticket av sin skarprättare,
skyndade efter &mdash; dels av en naturlig önskan att
befinna sig så långt som möjligt från Sarajs skulpterade
stupstock, dels av oro över vännen Toms
öde.</p>

<p>Men långt innan de malagassiska ädlingarna
hunnit lyfta sina knivblad över Tom för att enligt
uppdrag klyva honom som ett vedträ, hade Saraj
Daraï läst <em class="gesperrt">den andra raden</em> i Tom Feathertoms
kommuniké, och därmed tycktes han också
ha ändrat åsikt beträffande Toms öde.</p>

<p>Fruktansvärd i sin konfunderade vrede reste
han sig för andra gången i stolen:</p>

<p><span class="pagenum"><a name="Page_201" id="Page_201">[201]</a></span></p>

<p>&mdash; Rören honom inte, skrek han. Denne man
tillhör än så länge mig.</p>

<p>Men även en kokosfärgad suverän måste visa
sin omgivning en viss hänsyn. Hovet var inbjudet
till avrättning, musikunderhållning och förfriskning,
och alla (utom den stackars mänskan som
svimmat) väntade både på avrättningen, musikunderhållningen
och förfriskningarna. Man kunde
inte utan vidare köra ut noblessen, isynnerhet
som ministärens fruar gjort sig särskilt gentila.
Därför nödgades nu Saraj Daraï lägga sin brons
i förbindliga veck och anmoda de närvarande att
ta sig en promenad i slottsparken, medan en viss
räkning gjordes upp med den yngre av de båda
dödsdömda gentlemännen.</p>

<p>Herrn med glasögonen skulle under tiden förvaras
i hallen, sorgfälligt bevakad av <em class="gesperrt">l’officier
du peloton d’execution</em>.</p>

<hr class="tb" />

<p>På mindre än två minuter var marmorsalen
utrymd. Justitieministern envisades att stanna
kvar, men Saraj rynkade ögonbrynen &mdash; och mer
behövdes inte. Dagkaptenen skulle hålla vakt
utanför närmaste dörr och genast komma in,
om han genom rop blev anmodad; eljest borde
man hålla sig stilla som råttor &mdash; på alla håll och
kanter.</p>

<p>Som råttor...</p>

<p><span class="pagenum"><a name="Page_202" id="Page_202">[202]</a></span></p>

<p>Så fort Saraj Daraï och Tom Feathertom blivit
ensamma, förändrade den förre sätt. Hans röst
tappade den släpiga, liknöjda tonen; ögonens uttryck
hårdnade. Majestätet förvärvade plötsligt
en högst märklig förmåga att tänka och uttrycka
sig europeiskt.</p>

<p>Han sköt undan papperen, lade armbågarna
på bordet och lutade sig fram mot Tom.</p>

<p>&mdash; Du har avslöjat min stora hemlighet, säger
du. Vari består den?</p>

<p>&mdash; Ers majestät har exdrottning Ranavalona III
gömd här på slottet. Franska regeringen tror, att
drottningen är kvar i Alger, och på den tron &mdash;
endast på den tron &mdash; tolererar man ers majestäts
existens. Skulle Frankrikes generalguvernör i
Antananarivo få kunskap om att drottningen befinner
sig här, hos sin brorson, så blir det &mdash; om
jag får uttrycka mig på europeiska &mdash; en sjuhelsikes
historia både för ers majestät och för drottningen.</p>

<p>&mdash; Du har fullkomligt rätt, min vän.</p>

<p>&mdash; Man litar inte riktigt på stammarnas ärlighet.
Släktkärleken är stor på Madagaskar och drottningen
har rötter hos många hövdingar. Ers
majestät känner sin moster. Det är en klok kvinna
&mdash; och hon vet vad hon vill.</p>

<p>&mdash; Har du talat med henne, gosse?</p>

<p>&mdash; Nej, ers majestät, det har jag inte. Av en
ren slump kom jag att gå vilse i en av era välsignade
flyglar, råkade öppna en dörr, som jag<span class="pagenum"><a name="Page_203" id="Page_203">[203]</a></span>
aldrig öppnat förr &mdash; och där satt hon, drottningen.
Jag blev fullständigt paff, ers majestät &mdash;
eftersom jag sett i tidningarna nere i Kapstaden
att hovakolonien i Alger förberedde en fest till
hennes ära den 1 mars. Men där satt er kungliga
moster i alla fall &mdash; gud allena vet vem som
dubblerar henne nere i Alger!</p>

<p>Saraj lutade pannan i handen.</p>

<p>&mdash; Allt vad du nu yttrat, sade han, är lika
sant som att solen skiner här utanför. Jag gratulerar
dig till din iakttagelseförmåga och dina slutledningar,
men beklagar, att de inte komma att
göra dig någon glädje i detta livet. Du förstår
att du nu är mer dödsdömd än du någonsin varit.
Hade du sju och sjuttio liv, så skulle jag släcka
dem alla innan nästa timme gått in. För tio
minuter sedan skulle fallet av ditt huvud mot
mitt stengolv knappt gjort mig så mycket glädje
som ett glas verkligt god Mosel. Nu blir det en
vällust att höra Balamas svärd skära igenom nackskinnet
på dig.</p>

<p>Och därmed reste sig Saraj Daraï för att kalla
in ministrarna, hovet, skarprättaren, musiken.</p>

<p>&mdash; Vänta en sekund, ers majestät, bad Tom.
Låt mig visa er en papperslapp, innan ni ånyo
församlar ert rikes stöttor omkring er.</p>

<p>&mdash; En papperslapp?</p>

<p>&mdash; Ja, sade Tom, och drog upp en liten avlång,
skär lapp ur fickan. Vill ers majestät vara god och
titta på det här!</p>

<p><span class="pagenum"><a name="Page_204" id="Page_204">[204]</a></span></p>

<p>&mdash; Nå, så sant jag lever, bedyrade Saraj hånfullt
&mdash; är det inte ett helt litet vanligt kvitto på
ett rekommenderat brev till en herr Tom Feathertom
i Kapstaden.</p>

<p>&mdash; Står där ingenting annat också, majestät?</p>

<p>&mdash; Försändelsen skall, om inte adressaten påträffas
inom tre dagar, vidaresändas till generalkonsul
Jack Macinfish, som äger att brevet bryta
och behålla.</p>

<p>&mdash; Just det, ers majestät.</p>

<p>Saraj snodde den skära papperslappen mellan
fingrarna.</p>

<p>&mdash; Gott och väl, sade han. Men vad har detta
med detta att göra?</p>

<p>&mdash; Ni är blind, Saraj Daraï. I det brev, på vars
avsändande från Tajunga ni har kvittot i era
händer, finns en utförlig skildring av drottningens
liv här i ert palats Alamabasa. Egentligen räcker
det ju med tre rader till de franska myndigheterna,
men jag har broderat en liten smula...</p>

<p>Saraj andades häftigare under det gossen fortsatte:</p>

<p>&mdash; Om inte Tom Feathertom kvitterar ut detta
brev i Kapstaden inom tre dagar, så går det vidare
till generalkonsul Jack Macinfish, som bryter det
och tar del av innehållet med stort intresse.</p>

<p>&mdash; Skurk! väste Saraj i den riktiga melodramatiska
teaterstilen.</p>

<p>&mdash; Så går samme generalkonsul, enligt i brevet
meddelade föreskrifter, direkt upp till de franska<span class="pagenum"><a name="Page_205" id="Page_205">[205]</a></span>
myndigheterna i Kapstaden och trettio minuter
senare har franska generalguvernören i Antananarivo
ett iltelegram om vad som inträffat. Jag skall
inte tillåta mig att profetera något om händelserna
i Tajunga omedelbart efter. Men det lär väl bli
litet rörigt, eller hur, monsieur?</p>

<p>Saraj sprang upp.</p>

<p>Han hade goda förståndsgåvor och såg precis
hur landet låg.</p>

<p>&mdash; När gick ert fördömda brev härifrån? frågade
han.</p>

<p>&mdash; Med postångaren i går eftermiddag. För
närvarande befinner det sig i franska statens postvård
ungefär mitt i Mozambiquekanalen. Och
efter fyrtioåtta timmar och litet till har engelska
regeringen övertagit ansvaret för det i Kapstadens
huvudpostkontor. Sprängfria kassaskåp, min bäste.</p>

<p>Toms ton mot suveränen blev allt mer och mer
vårdslös.</p>

<p>Saraj Daraï gnuggade sina naglar mot armstödens
polerade järnek.</p>

<p>&mdash; Det går en båt i morgon bittida, sade han
hest, en båt direkt till Lourenço Marquez. Den
måste ni och er vän ta. Och omedelbart fortsätta
till Kapstaden.</p>

<p>&mdash; Det tror jag inte vi bry oss om, svarade
Tom lätt.</p>

<p>&mdash; Seså, frestade Saraj med mjuk röst, ni skall
inte vara ond för den här lilla tillställningen.
Mellan frukostbjudning och politik är en djäkla<span class="pagenum"><a name="Page_206" id="Page_206">[206]</a></span>
skillnad. Jag skall gärna framföra mina ursäkter
till er vän och till er också &mdash; låt oss bara komma
överens.</p>

<p>Tom gjorde en grimas.</p>

<p>&mdash; Har jag förstått min vän, doktor Grenander,
rätt, sade han, så <em class="gesperrt">vill</em> han nu bli avrättad. Så
ohövligt som man bemött oss i detta fördömda
Alamabasa vore vi &mdash; för vår heders skull &mdash; bäst
betjänta med att man för oss till schavotten. Vissheten
om de diplomatiska myndigheternas raseri,
flottaktionen, franska regeringens ingripande, Englands
armerade protester och så vidare och så
vidare gör exekutionen till en verklig högtidsstund
för offren. Var god och ropa på era skarprättare,
herr Saraj, låt dem komma, ju förr dess hellre.
Nu <em class="gesperrt">skall</em> jag bli avrättad, ers majestät.</p>

<p>Nu blev Saraj Daraï fullständigt hjärtängslig.</p>

<p>&mdash; Varför skall min herre vara så fördömt halsstarrig?
frågade han. Låt oss tala som <em class="gesperrt">män</em>. Vad
fordrar ni för att avstå från att bli avrättad?</p>

<p>Tom fortsatte:</p>

<p>&mdash; Just i det ögonblick bilan faller, skall jag,
ers majestät, tänka på mitt lilla rekommenderade
brev. I denna stund seglar det, väl bevarat i en
förseglad säck eller kanske till och med i ett
järnbeslaget skrin ombord på en av franska statens
postångare, inregistrerat i böckerna, på väg till
Durban eller möjligen Lourenço Marquez. Där
tar järnvägen hand om mitt lilla värdebrev och
låser in det i en postkupé, vars okränkbarhet är<span class="pagenum"><a name="Page_207" id="Page_207">[207]</a></span>
garanterad av staten, och så bär det av söder ut,
med en fart som... Men, förlåt, ers majestät
har kanske inte rest med tåg?</p>

<p>&mdash; Min herre!</p>

<p>&mdash; Min mening var inte att väcka förargelse,
ers majestät. Låt oss återvända till episteln. Tre
dagar väntar postmästaren i Kapstaden, att mr
Tom Feathertom skall infinna sig och kvittera ut
reket. Men Tom Feathertom kommer inte. Han
har njutit en snabb och smärtfri död för den
hederlige Malabas kraftfulla hand &mdash; och så bryts
brevet... När jag tänker på den franska garnisonens
i Antananarivo förtjusning att med kanoner
och allt få göra en liten expedition till Alamabasa,
knipa en livslevande exdrottning i vingbenet och
hänga upp mäktig kung Saraj i en krok... ja,
den tanken, ers majestät, är så behaglig att ett
smålöje kommer att krusa läpparna på Tom
Feathertoms avhuggna huvud.</p>

<p>Tom log, inte bara för övnings skull, föreföll
det majestätet.</p>

<p>&mdash; Se så, hejda er svada, min herre, hemställde
Saraj med rynkade ögonbryn. Vad begär ni?</p>

<p>&mdash; Att bli halshuggen.</p>

<p>&mdash; Envisa mulåsna! Ni begriper väl att det
inte låter sig göra. Vad fordrar ni för att omedelbart
avresa till Kapstaden, kvittera ut ert fördömda
brev och kasta det på elden utan att knysta ett
ord om dess innehåll? Vill ni ha pengar?</p>

<p>&mdash; Hm, sade Tom.</p>

<p><span class="pagenum"><a name="Page_208" id="Page_208">[208]</a></span></p>

<p>&mdash; Genera er bara inte. Jag är inte dummare
än jag förstår, att ni har mig på gaffeln. Diktera
era villkor, min herre, men låt det gå fort. Bara
jag tänker på det där brevet går det kalla kårar
efter ryggen på mig.</p>

<p>Tom fuktade fingertopparna mot sina läppar.</p>

<p>&mdash; Ponera vi skulle bli överens om villkoren,
ers majestät: vilka garantier skulle ni då begära
av mig för fullgörande av mitt åtagande?</p>

<p>&mdash; Ert hedersord.</p>

<p>&mdash; Vet ni vad, ers majestät, sade Tom, och
hans röst hade en nästan hjärtlig klang, ni är
ett stycke av en människokännare, och det är
inte alla kungar man kan säga det om. Jag
känner på mig, att vi kommer att skiljas åt som
goda vänner.</p>

<p>&mdash; Villkoren?</p>

<p>&mdash; För det första &mdash;</p>

<p>Saraj nickade och skrev en etta på pappersarket
som låg framför honom.</p>

<p>&mdash; För det första bör ers majestäts haremsminister
återlämna de tiotusen francs, som han
strök in i går kväll; det var...</p>

<p>&mdash; Mutor?</p>

<p>&mdash; Kanske det, ers majestät.</p>

<p>&mdash; Han skall återlämna dem, sade Saraj fast,
och Tom kunde förstå på tonfallet att denna lilla
affär åtminstone inte skulle rendera rådgivaren
någon ny orden.</p>

<p>&mdash; För det andra &mdash;</p>

<p><span class="pagenum"><a name="Page_209" id="Page_209">[209]</a></span></p>

<p>Saraj ritade en tvåa.</p>

<p>&mdash; Pro secundo &mdash; Och efter vi tala om pengar
&mdash; så torde någon kassaförstärkning vara välkommen.
Jag vet inte hur min vän, mr Grenander,
har det med slantarna, men här går åt massor
av dem. Som ers majestät kanske har förstått
äro vi på upptäcktsfärd efter en försvunnen flicka
och upptäcktsfärder gör man inte för realisationspris.
Fråga mecenaterna.</p>

<p>Saraj förändrade inte en min.</p>

<p>&mdash; Hur mycket? sporde han endast.</p>

<p>&mdash; Hundratusen francs, drog Tom till med.
Hundratusen är en rund och bra summa.</p>

<p>&mdash; Ni skall få de hundratusen francsen, sade
Saraj med ett lugn, som kom Tom att nedkalla
en tyst förbannelse över sitt eget huvud, att
han inte begärt tvåhundratusen.</p>

<p>&mdash; Vidare, uppmanade Saraj och tecknade en
trea, ty ni har väl inte slutat än, gissar jag.
Eller hur, min herre?</p>

<p>&mdash; Jag måste återigen prisa ers majestäts klara
förstånd. Ännu har jag inte slutat. För det tredje
önskar jag fullständig upprättelse &mdash; inte så
mycket för min som för mr Grenanders skull.
Det är en lärd man, som kan göra anspråk på
de största hedersbevisningar, och hos ers majestät
har han blivit så illa behandlad, att det ädla
malagassiska språket saknar ord därför.</p>

<p>&mdash; Han skall bli kommendör av första klassen
av alla mina tre ordnar. Med kommendörskapet<span class="pagenum"><a name="Page_210" id="Page_210">[210]</a></span>
följer excellensvärdighet och, om er vän bosätter
sig här, en årlig pension på tretusen francs. Håller
ni på det, skall jag gärna be honom om ursäkt
också.</p>

<p>&mdash; Mycket bra. För det fjärde skall ers majestät
bjuda oss på den bästa frukost som kan tillagas
i Tajunga, varvid mr Grenander erhåller hedersplatsen.
Omedelbart efter måltiden sker uppbrottet
i galavagnar ner till hamnen, där ers
majestäts båda gardesregementen paradera med
spel och fanor. Hela hovet följer med till ångjakten
och ers majestät utbringar själv levet för
mr Grenander, när båten lägger ut.</p>

<p>&mdash; Godkännes.</p>

<p>&mdash; Då, sade Tom och reste sig upp, har jag
ej något mer att tillägga. Under förutsättning
att ingenting klickar i programmet, sådant jag
har haft äran antyda det för er, kan ers majestät
anse det fatala brevet förintat, uppslukat av
jorden.</p>

<p>Kung Saraj sträckte fram sin seniga bruna näve
och Tom lade sin vita hand i den. Saken var klar.</p>

<p>Så öppnades åter dörrarna för hovet.</p>

<p>Justitieministern vädrade med vidgade näsborrar,
som om han velat lukta sig till vad som
hänt, och haremsministern hade fått något i
blicken, som skvallrade om en vaknande oro.
Balama och Malaba, vilka använt väntetiden att
ytterligare vässa eggarna på bilorna, sågo otåliga
ut; endast Albert Grenander var sig precis lik.<span class="pagenum"><a name="Page_211" id="Page_211">[211]</a></span>
Lugn, orubblig skred han fram bakom officerns
rygg, på alla sidor omgiven av bajonetter.</p>

<p>När de sista hunnit innanför dörrarna, gav
Saraj Daraï ett tecken. Det blev dödsstilla. Alla
väntade på ett ord av härskaren.</p>

<p>Tom, som förgäves sökt komma åt att byta
en blick med herr Grenander, var starkt intresserad
att höra, vilka vägar Saraj nu skulle anlita
för att dra sig ur klämman.</p>

<p>Men Saraj Daraï redde sig som en hel karl.</p>

<p>&mdash; Lyssnen alla till mina ord, bjöd han med
kraftig stämma och ljungande ögonkast. Min
justitieminister har varit nära att begå ett fruktansvärt
misstag: de båda vita herrarna ha icke gjort
sig skyldiga till något brott &mdash; men väl förtjänta
av min och regeringens tacksamhet. De skola
så långt ifrån avrättas att de fast mera på allt
sätt böra hedras.</p>

<p>Herr Grenander hade ingenting förstått, men
iakttog till sin överraskning att ringen av bajonetter
kring honom tunnades ut för att alldeles försvinna,
att Balama och Malaba sänkte sina vapen
och drogo sig undan mot väggen. Ett svagt
mummel av missnöje förspordes från alla håll
och kanter i salen. Oväsendet växte och blev
allt starkare.</p>

<p>Men då reste sig Saraj. Med en röst, som
hämtade sitt dånande raseri från det stormande
havet kring Madagaskars kuster, uttalade han tre,
fyra ord, som inte ens Tom begrep. Verkan<span class="pagenum"><a name="Page_212" id="Page_212">[212]</a></span>
av dem var ögonblicklig. Sorlet vek, en stum
förskräckelse speglades i alla ansikten &mdash; Saraj
var herre i sitt rike. De hovdignitärer som stodo
närmast herr Grenander visade sin beredvillighet
att fatta den nya galoppen genom att uttömma
sig i tysta vördnadsbetygelser för den glasögonprydde
främlingen, som visste varken ut eller in.</p>

<p>Saraj återtog emellertid sitt anförande. Först
bad han herr Grenander om ursäkt för det föga
gästfria mottagandet, som hade sin orsak och
grund i hans excellens haremsministerns nötaktighet.
Men kunde det tillfredsställa herr Grenander
att veta, så skulle hans excellens redan samma
dag få sona denna och andra synder med utomordentligt
effektiva penningböter. (Här veko knäna
sig på haremsministern, och om inte dagkaptenen
skyndat till, skulle hovet otvivelaktigt fått bevittna
den föga uppbyggliga synen av en på
själva stengolvet sittande minister.) För att i
någon mån reparera skadan utnämndes mr Grenander
till kommendör och excellens med stora
korset av Morgonstjärnan, Aftonstjärnan och
Briljanterade Markattan, och komme ordensbrev
och insignier att överräckas vid den bankett, som
ofördröjligen skulle gå av stapeln till de högt
värderade främlingarnas ära. Hans majestät
nämnde i förbigående att med excellensvärdigheten
följde rättigheten att hålla två dussin livegna
&mdash; finansministern obetaget att sedermera
upplysa om de med värdigheten förenade ekonomiska<span class="pagenum"><a name="Page_213" id="Page_213">[213]</a></span>
fördelarna; till äventyrs i samband med
överlämnandet av en viss penningsumma, såsom
dusör för riksgagneliga tjänster.</p>

<p>Saraj Daraï slutade, reste sig upp och bugade.
Tomrummet omkring herr Grenander hade vördnaden
oavbrutet vidgat &mdash; nu stod han i centrum
av en cirkel, vars periferi markerades av ödmjukt
sänkta nackar &mdash; bruna visserligen, men i alla
fall nackar. Den nye excellensen bugade själv till
höger och vänster, reserverat och besvärat, men
bugade gjorde han. Tom flinade och hade hjärtans
roligt. Herr Grenander såg det.</p>

<p>&mdash; Säg mig, Tom, sade han, vad betyder det
här nya spektaklet? Det var inte vidare muntert
nyss, men detta är nästan värre. Jag känner mig
som statist i en dåligt inövad operett. Har det
färgade patrasket blivit alldeles tokigt, och varför
avrättar man oss inte?</p>

<p>&mdash; Ack, sir, utropade Tom.</p>

<p>Och så berättade han, under återkommande
paroxysmer av förtjusning, alltsammans, medan
herr Grenander mottog församlingens malagassiska
yttringar av en högaktning och en vördnad,
som försäkrades sakna både botten och tak.</p>

<p>&mdash; Min käre gosse, sade Albert, jag vill inte
klandra dina åtgärder, eftersom de fört oss till
ett slut, vilket möjliggör återupptagandet av forskningarna
efter min stackars Adorée, men excellensvärdigheten
och rättigheten att föra stat med två
dussin livegna kan jag inte ta emot.</p>

<p><span class="pagenum"><a name="Page_214" id="Page_214">[214]</a></span></p>

<p>&mdash; Däri handlar ni oklokt, sir, svarade Tom
allvarligt. Stjärnorna äro vackra &mdash; särskilt Briljanterade
Markattan &mdash; fröken Villanueva skulle
aldrig förlåta er, om ni låter ett par så stiliga
maskeradsmycken gå er ur händerna, och för
ordensbreven kommer ert kyliga fäderneslands
exotiska museum att tacka er. Utom det att ni
skulle såra mig, sir, som skaffat er dessa nådevedermälen.</p>

<p>&mdash; Under sådana omständigheter, Tom, är jag
villig att ta emot utnämningen och ber dig framföra
mitt tack till titulus Saraj för den.</p>

<p>Men titulus Saraj hade just nu fått annat att
tänka på. Hovet var bragt på knä, men icke
blidkat. Man teg och lydde därför att man intet
annat vågade, men tystnaden var svept kring
hullingar. Saraj erkände för sig själv, att han
icke varit sitt folk en god konung de sista timmarna
&mdash; han hade lovat bröd och skådespel, men
bara hållit bröd. Sedan oppositionen slagits till
marken ville han gärna lägga plåster på såren,
ge den nödtvungna dygden sin belöning. Och
därför lät han ropa till sig Vejlana, fängelsedirektören.</p>


<p>Denne kom &mdash; icke med tillförsikt och rest
panna, som det höves en fängelsedirektör, utan
räddhågad, slokande, efter ett nedstämmande,
viskande samtal med herr haremsministern.</p>

<p>&mdash; Vad har du för fångar, Vejlana? frågade
härskaren milt.</p>

<p><span class="pagenum"><a name="Page_215" id="Page_215">[215]</a></span></p>

<p>Fängelsedirektören bävade.</p>

<p>&mdash; Endast en, ers majestät, sade han skamsen.</p>

<p>&mdash; Det var inte mycket det, Vejlana, replikerade
Saraj, en enda fånge i ett rike med femtontusen
invånare.</p>

<p>&mdash; Fjortontusenåttahundra, ers majestät.</p>

<p>&mdash; Kör för fjortontusenåttahundra, fortsatte
majestätet fogligt. Nå, vad har din fånge gjort
för fuffens?</p>

<p>&mdash; Han har stulit en höna, ers majestät, meddelade
Vejlana försagd.</p>

<p>&mdash; Å, fy fan, utbrast Saraj föraktligt, en höna!
Häktar du folk för sånt skräp?</p>

<p>&mdash; Och det allra värsta...</p>

<p>&mdash; Finns det något ändå värre?</p>

<p>&mdash; Det allra värsta är att karlen nekar.</p>

<p>&mdash; Ha, skrällde Saraj, genast vid bättre humör,
nekar han! Det var mig en fräck krabat. Herr
justitieminister! Hör hit! Vad gör man med en
karl som nekar?</p>

<p>Justitieministern ilade till sin konungs sida.</p>

<p>&mdash; Man avrättar honom, ers majestät, sade han,
med den gode ministerns intuitiva förmåga att
gissa sig till de svar härskaren önskade.</p>

<p>&mdash; Hämta upp hönstjuven, Vejlana, befallde
Saraj. Och håll dig redo, du Malaba.</p>

<p>Vejlana visste inte om han skulle gå eller stanna.
Hade hans hy haft den europeiska kulören skulle
två av nervositet skapade hektiska fläckar varit<span class="pagenum"><a name="Page_216" id="Page_216">[216]</a></span>
synliga på kindknotorna. Till sist fattade han sitt
beslut.</p>

<p>&mdash; Jag lyder, ers majestät. Men måste förutskicka
att hönstjuven är en neger.</p>

<p>Saraj grinade. Det var samma minspel som
gourmetens, när han under den tryfferade fiskrättens
mousseline upptäcker rödspottan i stället
för den äkta tungan.</p>

<p>&mdash; Gå, sade härskaren strävt, och hämta din
neger. Men tag med på vägen din konungs besked,
Vejlana, att du är en skral fängelsedirektör.</p>

<hr class="tb" />

<p>Banketten blev animerad.</p>

<p>Tom, den rackarn, klagade över att hans mage
inte skulle tåla all välfägnaden.</p>

<p>&mdash; Av för mycket mat kan man få kolik, ers
majestät, sade han, och av kolik kan man avlida.</p>

<p>Saraj kallsvettades.</p>

<p>&mdash; För himlens skull, bad han, ät försiktigt,
min herre. Hälsan är det dyrbaraste en människa
har.</p>

<p>Tom proppade munnen full med nystekta paradisfåglar.</p>

<p>&mdash; Hellre döden i denna stund än avstå från
steken. Är det inte läckert, sir? vände han sig
till herr Grenander, som också åt för brinnande
livet.</p>

<p><span class="pagenum"><a name="Page_217" id="Page_217">[217]</a></span></p>

<p>&mdash; Jo, svarade denne, men vad är det för sorts
vin i såsen, Tom?</p>

<p>&mdash; Chablis, svarade en av hovdamerna, som
var stolt att kunna litet engelska.</p>

<p>Men Saraj oroades i sitt hjärta. Han lät tillkalla
sin livmedikus, som satt längst ned vid bordsändan,
och först när Tajungas kung slutat sitt
samtal med denna betrodda person andades han
litet lättare. Doktorn förklarade nämligen, att han
nyss fått hem en magpump från Paris. Därtill
lovade läkaren att &mdash; under förutsättning av
excellensen Grenanders bifall &mdash; följa mr Feathertom
till Kapstaden med uteslutande uppgift
att under hela resan vaka över Toms hälsa. Saraj
gjorde för säkerhets skull ögonblickligen proposition
på frågan och då förslaget inte mötte något
hinder, blev han vid gott humör igen. Det <em class="gesperrt">leve</em>
han utbragte för excellensen Grenander av Madagaskar
och herr Feathertom, när ångjakten Lizzi
lyfte ankar ett par timmar senare, var så ärligt
menat som något kan vara i denna egoistiska
värld.</p>

<hr class="chap" />

<p><span class="pagenum"><a name="Page_218" id="Page_218">[218]</a></span></p>

<h3 id="SEXTONDE_KAPITLET">SEXTONDE KAPITLET.<br />
<span class="smaller">Den chokladfärgade bilen.</span></h3>

<p>&mdash; Nå, är det gjort nu?</p>

<p>&mdash; Ja, sir.</p>

<p>&mdash; Alla spår utplånade?</p>

<p>&mdash; Alla.</p>

<p>&mdash; Brevet fanns där alltså?</p>

<p>&mdash; Det var sista dagen, sir.</p>

<p>&mdash; Och vår vän Sarajs livmedikus?</p>

<p>&mdash; Har packat och rest.</p>

<p>Herr Grenander blundade.</p>

<p>&mdash; Ha vi inte drömt, Tom?</p>

<p>&mdash; Titta på era ordnar, sir &mdash; förlåt, ers excellens,
ville jag säga. Spegla er i Briljanterade
Markattans slipade fasetter. Läs igenom hans malagassiska
majestäts försäkringar i det sigillprydda
brev som tillförsäkrar er excellensvärdigheten.</p>

<p>Excellensen Grenander satt tyst.</p>

<p>&mdash; Vad tänker ni på, sir? frågade Tom.</p>

<p>&mdash; Om jag berättade den här historien för Kerman,
precis, som den är, detalj efter detalj, så<span class="pagenum"><a name="Page_219" id="Page_219">[219]</a></span>
skulle han skratta mig mitt upp i ansiktet och
säga att jag ljuger som en häst.</p>

<p>&mdash; Vem är mr Kerman, sir?</p>

<p>&mdash; Han är redaktionssekreterare i en stor tidning,
Tom.</p>

<p>&mdash; I så fall är det kanske hans skyldighet att
göra om verkligheten, så att den blir sådan som
tidningens läsare <em class="gesperrt">tro</em> att den är.</p>

<p>&mdash; Utan tvivel, min gosse. Verkligheten är en
roman, och romanen är verklighetens vrångbild.
Författarna måste tillfredsställa läsarnas önskan
att se sig själva sådana de inte äro. Det finns
folk som har en panisk förskräckelse för speglar,
men gärna läser känslosamma romaner som någon
sorts surrogat &mdash; tro de.</p>

<p>&mdash; Det förefaller mig som ni hade rätt, sir,
avgjorde Tom, för jag förstår inte ett dyft av
vad ni säger.</p>

<p>Detta billiga filosofiska samtal fördes i ett rum
på hotell van Leeken &mdash; icke det charmanta gula
med fönster och balkong åt hamnen, ty det var
upptaget &mdash; en dag i början på mars och klockan
var knappt mer än tio, en morgontimme. På
bordet stod en knappt rörd frukostbricka och i
en låg emma, som var alltför bekväm för att erbjuda
en hygglig sittplats, funnos dagens tidningar
i en brottsjö av oreda. Herr Grenander
hade tagit plats på en stol närmast fönstret och
hans hopplösa spaning utåt torget immade glasögonen
oupphörligt. Tom, lång och smal, sträckte<span class="pagenum"><a name="Page_220" id="Page_220">[220]</a></span>
sig vid dörren &mdash; det såg ut som om han stod på
vakt.</p>

<p>Herr Grenander tog av glasögonen och torkade
dem för tjugonde gången.</p>

<p>&mdash; Du säger ingenting, Tom, mumlade han.</p>

<p>&mdash; Jag tycker vi pratat en hel del, jag. Tåget
kom för två timmar sen, natten har varit skakande.
Gjorde ni inte klokast i att lägga er ett
slag, sir?</p>

<p>Albert Grenander ruskade på huvudet.</p>

<p>&mdash; Vad skulle det tjäna till? Låt oss i stället
göra upp &mdash; hm... göra upp...</p>

<p>&mdash; En ny fälttågsplan, sir?</p>

<p>&mdash; Just det, Tom. En ny fälttågsplan. Ty låt
oss ärligen erkänna att den gamla fört oss på
olyckliga avvägar.</p>

<p>&mdash; Nu är ni orättvis. Det finns ingen fältherre
i kristenheten, som inte skulle rapportera en stor
seger: fienden kapitulerar och konvojerar triumfatorn
under ödmjuka leverop, bytet: tre ordnar,
bland vilka en briljanterad markatta, excellensvärdigheten
och hundratusen francs i gångbart
mynt som skadestånd. Otacksamhet är inte någon
dygd, mr Grenander.</p>

<p>&mdash; Men fröken Villanueva hittade vi inte.</p>

<p>&mdash; Det är sant, sir. Fröken Villanueva hittade
vi inte. Det blir att börja på från början igen.</p>

<p>&mdash; Efter samma arbetsordning?</p>

<p>Tom slog ned ögonen.</p>

<p><span class="pagenum"><a name="Page_221" id="Page_221">[221]</a></span></p>

<p>&mdash; Om jag skall erkänna sanningen, sir, så har
jag redan rekognoscerat en liten smula.</p>

<p>&mdash; Ett spår, Tom?</p>

<p>Herr Grenander sprang upp, livlig som en
pojke.</p>

<p>&mdash; Ja &mdash; och nej.</p>

<p>&mdash; Du menar?</p>

<p>&mdash; Ni såg ett nytt ansikte i portierluckan, när
vi kom i morse?</p>

<p>&mdash; Ärligt talat så tittade jag inte åt det hållet
ens.</p>

<p>&mdash; Allt nog. Hotell van Leeken har fått en ny
portier &mdash; den gamle hade, som ni kanske minns,
vissa underjordiska förbindelser.</p>

<p>&mdash; Än sen?</p>

<p>&mdash; En karl med underjordiska förbindelser <em class="gesperrt">kan</em>
vara till nytta, om man bara har förstånd att
betala honom mer än... än...</p>

<p>&mdash; Underjorden.</p>

<p>&mdash; Just det, sir. Dessutom hyste mannen i
fråga liksom litet intresse för er värda person.
Det var alltid något.</p>

<p>Herr Grenander hade åter sjunkit ned i stolen
vid fönstret.</p>

<p>&mdash; Stötestenen nummer ett, mumlade han.</p>

<p>&mdash; Stötestenen nummer två: herr Sirius och
hans förföriske herre ha haft god tid att bringa
sitt rov i säkerhet, medan vi spelade fars i
Tajunga hos titulus Saraj Daraï. Man behöver<span class="pagenum"><a name="Page_222" id="Page_222">[222]</a></span>
inte vara någon Sherlock Holmes för att räkna
ut vad tio eller tolv dagars försprång betyder för
gentlemän av herr Sirius’ slipade typ. Från Kapstaden
gå sju ångbåts- och fyra järnvägslinjer, sir
&mdash; utom ett par skapliga automobilvägar.</p>

<p>Albert Grenander suckade tungt.</p>

<p>&mdash; Dina olycksprofetior kan bringa en människa
till förtvivlan, Tom.</p>

<p>&mdash; Den som inte har mod att se svårigheterna
i ansiktet, gör klokast i att låta sig födas till lyxhund
hos en rik gammal miss. Skall jag fortsätta
min rapport om vår ställning, eller skall jag
inte, sir?</p>

<p>&mdash; Gå på, Tom, jag är beredd på allt.</p>

<p>&mdash; Nåväl, sir. I polisen hade man glömt bort
oss totalt. Inte så mycket som namnet på er bortknyckta
flicka fanns i behåll, och ett kvickhuvud
bland kommissarierna hänvisade till avdelningen
för borttappade effekter. Polismästaren, som var
vid ett miserabelt morgonhumör, förklarade kort
och gott, att han inte tog befattning med bagateller.</p>

<p>&mdash; Fortsätt, Tom.</p>

<p>&mdash; På konsulatet fanns ingenting att hämta. Min
generalkonsul var intresserad så det stod omkring
honom som en sky av nyfikenhet, och han tyckte
vi skött oss bra på Madagaskar, men jag säger
som ni, sir, vad hjälper det, fröken Villanueva
är alltjämt borta &mdash; och i lika hög grad. Så
gjorde jag en titt hos mina gamla hedersvänner<span class="pagenum"><a name="Page_223" id="Page_223">[223]</a></span>
bland poliskunderna: och vet ni vad, dit borde
jag ha gått först.</p>

<p>Herr Grenander var åter på benen.</p>

<p>&mdash; Jag visste väl det, käre gosse!</p>

<p>&mdash; Minns ni den chokladbruna bilen, sir, som
kuskade i väg med don Ramon och fröken Villanueva?</p>

<p>&mdash; Naturligtvis.</p>

<p>&mdash; Den är hittad.</p>

<p>&mdash; Var?</p>

<p>&mdash; På vägen till False bay, tjugu kilometer
härifrån. Maskinen låg nedvräkt i diket, alla
rutorna sönderslagna, men annars i tämligen gott
behåll. Kullkörningen hade tydligen skett i sakta
mak. Men <em class="gesperrt">det</em> var inte det märkvärdigaste.</p>

<p>&mdash; Fortsätt.</p>

<p>&mdash; För det första inträffade händelsen <em class="gesperrt">dagen
efter</em> vår avresa till Madagaskar &mdash; alltså tre
dagar sedan chokladbilen spårlöst försvunnit i
Kapstaden.</p>

<p>&mdash; För det andra?</p>

<p>&mdash; Hittades vid sidan av det havererade åkdonet
en massakrerad herre, medvetslös, men utan livsfarliga
skador. Han fördes till sjukhuset i Wynberg.
Natten därpå var patienten kry, åtminstone
så pass kry att han i bara skjortan kunde avdunsta
från sjukhuset, där han &mdash; som det heter
i de officiella rapporterna &mdash; icke sedermera låtit
sig avhöra. Men beskrivningarna på hans utseende
sammanfalla frappant med...</p>

<p><span class="pagenum"><a name="Page_224" id="Page_224">[224]</a></span></p>

<p>&mdash; Signalementet på don Ramon.</p>

<p>Tom bockade sig.</p>

<p>&mdash; Ert skarpsinne, sir, gör det till en heder att
vara ledare av en expedition, som eftervärlden
kommer att identifiera med er själv. Det <em class="gesperrt">var</em>
don Ramon som plockades upp och plåstrades
ihop på sjukhuset i Wynberg. Jag nämnde nyss
att spanjoren måste echappera i nattskjortan &mdash;
av skäl som sjukhusdirektören svävar i fullständig
ovisshet om; vilka vi däremot möjligen ana. Men
i de kläder han lämnade efter sig funnos en del
papper, bland annat ett resgodskvitto, stämplat
med ångaren Lorenzos namn, en del visitkort,
några brev, ett iturivet pass, en bukett poetiska
utgjutelser avskrivna ur arbeten av Calderon &mdash;
ett helt dussin repliker ur <em class="gesperrt">Antes que todo
es mi dama</em> &mdash; till sist några engelska och
franska sedlar: korteligen don Ramon. Han försvann
spårlöst &mdash; överläkaren, som jag talade med,
försäkrade att den mannen måste haft en genom
stor vana uppdriven färdighet att göra sig obefintlig.</p>

<p>Herr Grenanders yttre motsvarade i detta ögonblick
knappast de enklaste malagassiska anspråk
på excellent värdighet och behärskning. Det
orubbliga lugnet från avrättningsdagen i Tajunga
hade efterträtts av en aktivitet, som gjorde sig
starkt märkbar i rörelser och ansiktsuttryck. Saraj
Daraïs excellens observerade inte att byxhängslena
släppt taget, att halsduksrosetten tröttnat på att<span class="pagenum"><a name="Page_225" id="Page_225">[225]</a></span>
ligga i knut under kragen. Han spatserade fram
till gossen, lade händerna på hans axlar och
satte in i hans ögon ett par hungriga, sugande
blickar.</p>

<p>&mdash; Du vet någonting om <em class="gesperrt">henne</em>, Tom!</p>

<p>Ett ärligare tonfall finns inte till i världen än
Tom Feathertoms, när han svarade:</p>

<p>&mdash; Så sant mig gud hjälpe, sir, nu har jag
sagt er allt vad jag känner till. Åtminstone om
själva händelsen.</p>

<p>Först då märkte herr Grenander, att hans lekamliga
och andliga déshabillé höllo på att spela
honom ett spratt. Den förra reparerade han med
en snabb och fullständig toalett, för den senare
fann han bot i en kopp starkt te med en hel
stapel citronskivor. Fem minuter senare var han
fullt presentabel som kommendör och excellens
i vilken kultiverad nations slottssal som helst.</p>

<p>&mdash; Låt oss gå, Tom!</p>

<p>&mdash; Vart, om ni behagar, sir?</p>

<p>Herr Grenander hejdade sig, just i dörren.</p>

<p>&mdash; Det vet jag inte, min vän.</p>

<p>&mdash; Om ni ville sitta ner ett par minuter till,
kunde vi kanske fundera ut det.</p>

<p>Om det allra minsta drag av despotism rymdes
i Toms själ, borde det känt sig tillfredsställt med
herr Grenanders ögonblickliga lydnad. Den
schaggklädda emmans skrala fjädrar klirrade än
en gång under den villrådige tidningsmannens
nittio kilo.</p>

<p><span class="pagenum"><a name="Page_226" id="Page_226">[226]</a></span></p>

<p>Tom för sin del tände en cigarrett.</p>

<p>&mdash; Det enda påtagliga vi ha att hålla oss till
i hela den här affären &mdash; utom herr Sirius &mdash;
är en sönderslagen bil.</p>

<p>&mdash; Av chokladbrun färg.</p>

<p>&mdash; Precis. Eftersom alla försök att få tag på herr
Sirius just nu förefalla tämligen utsiktslösa har
jag försäkrat mig om bilen. Jag köpte den för
en timme sedan av jordägaren, där vraket hittades,
eller hans ombud. Då jag drog karlens äganderätt
i tvivel, åberopade han en latinsk paragraf, som
finns översatt i Kapkoloniens lagbok.</p>

<p>&mdash; Res nullius.</p>

<p>Tom spärrade upp ögonen.</p>

<p>&mdash; Ni måste vara hemskt lärd, sir. Just så
var det. Res nullius. Affären står oss i lumpna
femtio pund. Om reparationen inte drar drygare
kostnad har ers excellens en god maskin för
tvåtusen femhundra francs, vilket är rampris, efter
mitt enkla förstånd.</p>

<p>&mdash; Men det är väl inte för att göra second
handaffärer i bilbranschen?...</p>

<p>&mdash; Naturligtvis inte. Gör vi affärer i något just
nu, så är det i kri-mi-nal-psy-ko-lo-gi. Det lär
finnas ett axiom som säger, att brottslingen med
tvingande psykologisk makt återvänder till platsen
för brottets begående. Den chokladbruna gör
oss precis samma tjänst som landsvägen till False
bay, tjugu kilometer härifrän.</p>

<p><span class="pagenum"><a name="Page_227" id="Page_227">[227]</a></span></p>

<p>&mdash; Tja, sade herr Grenander lamt, ett dåligt
limspö är naturligtvis bättre än inget limspö alls.
Var har du skrothögen, Tom?</p>

<p>Mr Feathertom visade inte humör.</p>

<p>&mdash; Jag har hyrt en utställningslokal, tio steg
från guvernörens palats. Där kommer bilen att
visas från och med i morgon mot en entré av
sex pence. Ni, som är tidningsman, skriver ihop
en sensationell historia med många rubriker, stora
rubriker, feta rubriker, deponerar femhundra pund
hos notarius publicus och förklarar, att denna
summa utbetalas till den, som kan ge anvisning
på bilens ägare eller förare eller passagerare vid
olyckstillfället. Vad skulle er tidning i Europa
säga om en sådan bit, sir?</p>

<p>&mdash; Hm, svarade herr Grenander, som i sitt inre
avskydde sensationsjournalistik, men som var den
förste att läsa artiklarna, när de flöto in. Övertygelsen
att Kerman med förtjusning skulle accepterat
Toms förslag kom honom att samtycka. Man
borde visserligen aldrig ockra på folks lägre instinkter,
men...</p>

<p>&mdash; Ni är med om saken, sir? förhörde sig Tom.</p>

<p>&mdash; Jag har blivit jesuit, deklarerade herr Grenander,
det följde visst med excellensvärdigheten.
Låt oss alltså erkänna att ändamålet helgar medlen.
Jag går med på att tjänstgöra som leverantör av
det gula reportaget till Kapstadens fem tidningar,
men förklarar på förhand, att jag ställer mig
misstrogen till din hypotes beträffande don<span class="pagenum"><a name="Page_228" id="Page_228">[228]</a></span>
Ramon, som av kriminalpsykologiska skäl skulle
tvingas åter till vår chokladbruna haverist.</p>

<p>&mdash; Men antag, att det finns en extra magnet
i haveristen.</p>

<p>&mdash; En magnet?</p>

<p>Tom klev fram till bordet med stora steg. Ur
sin rymliga innerficka i kavajen drog han fram
ett avlångt, rätt tungt föremål, som han lät falla
på bordsskivan. Vid första ögonkastet såg det
ut som en advokatportfölj i miniatyr.</p>

<p>&mdash; Känner ni igen den där, sir?</p>

<p>Herr Grenander blev röd i ansiktet av sinnesrörelse.
Han grep föremålet med heta fingrar,
vände på det, granskade låset, synade sömmarna.</p>

<p>&mdash; Tom. Detta är Adorées handväska.</p>

<p>Orden kommo så fort att stavelserna snubblade
över varandra.</p>

<p>&mdash; Alldeles min tanke om saken, sir.</p>

<p>&mdash; Var har du hittat den?</p>

<p>&mdash; I vår, ursäkta, i <em class="gesperrt">er</em> chokladbruna bil.</p>

<p>&mdash; I bilen?</p>

<p>&mdash; Ja, den låg i en av fickorna. Er bil är
möblerad efter nutidens fordringar, sir. Den har
små lock och fack och fickor. Och i en av dem
låg denna väska, som ni till min stora glädje
förklarar vara fröken Villanuevas egendom.</p>

<p>&mdash; Måtte väl det efter jag själv har köpt den.
Vad innehåller väskan, Tom?</p>

<p>&mdash; Se efter, sir!</p>

<p><span class="pagenum"><a name="Page_229" id="Page_229">[229]</a></span></p>

<p>Dessa tre ord försatte emellertid herr Grenander
i ett tillstånd av stor olust. Gentleman ut i
fingerspetsarna, hade han en instinktlik motvilja
att rannsaka andras gömmor &mdash; samma känsla vars
motsats skapat tullsnokarnas vanrykte. Albert
Grenander var så långt ifrån en av dessa, att han
lade ifrån sig Adorées väska med en bestämd
förklaring att ingenting i världen kunde förmå
honom att öppna den.</p>

<p>&mdash; Tillåt mig försäkra er, sir, sade Tom med
bistert rynkade ögonbryn, att ni är jesuit av
en underligt modifierad klass. Lyckligtvis hör
expeditionens chef till den mer renodlade arten.
Inte nog med att han redan en gång undersökt
fröken Villanuevas väska &mdash; han skall göra det
en gång till.</p>

<p>Och därmed tryckte Tom på fjädern till silverlåset
&mdash; läderklaffen sprang upp.</p>

<p>&mdash; Se, sade han, en näsduk, med monogram,
en liten spegel, två ringar &mdash; hon måtte ha smala
fingrar, er fröken Villanueva &mdash; en portmonnä,
ett manicureetui, några visitkort &mdash; sannerligen
står det inte namnet Albert Grenander på dem!
&mdash; en puderbok och tre sovereigns i guld. Punkt
och slut.</p>

<p>&mdash; Tom, du...</p>

<p>&mdash; Nej, vänta, sir, här är visst något mera.
Sannerligen &mdash; väl undanstucket. Tre spanska
ord på ett visitkort, satans språk: <em class="gesperrt">hasta la
vista</em>. Vad betyder det? Abrakadabra kanske?<span class="pagenum"><a name="Page_230" id="Page_230">[230]</a></span>
På andra sidan ett namn: <em class="gesperrt">José Verguenza</em>.
Det är alltsammans, sir. Saraj Daraï må anamma
mig med hull och hår om det finns ett dugg
mer i tösens väska &mdash; inte så mycket som en
luggnål en gång. Se själv, sir.</p>

<p>Och därmed vände Tom väskan ut och in
&mdash; ungefär som skolpojkar göra med byxfickans
foder, när de misstänkas för smuggleri med
cigarretter eller tuggummi. Vid denna häftiga
rörelse föll en ny liten papperslapp ned på bordet.
Den innehöll ett miniatyralfabet, en chiffer, tydligen.
Dessutom vissa fraser, överenskomna
tecken, åskådliggjorda med semaforliknande, starkt
förminskade signalkonturer.</p>

<p>&mdash; Där, sade Tom förtjust, där ha vi corpus
delicti. En sådan raritet vill man &mdash; vem det må
vara &mdash; gärna ha igen, sir.</p>

<p>Men nu visade herr Grenander &mdash; för första
gången under hela expeditionen &mdash; tecken till
missnöje med chefens åtgöranden. Han inskränkte
sig likväl till att skaka på huvudet och vända
honom ryggen. När den gode Tom såg detta
blev han genast ångerköpt.</p>

<p>&mdash; Förlåt mig, bad han, jag har pratat strunt,
men det är nu en gång mitt sätt. Tag på er
rocken, sir. Nu förstår ni kanske i alla fall vad
jag menade med magneten till resterna av er
bruna bil?</p>

<p>Herr Grenander var strax blidkad.</p>

<p>&mdash; Ja, Tom, sade han och drog på sig överrocken<span class="pagenum"><a name="Page_231" id="Page_231">[231]</a></span>
för andra gången, jag tror jag förstår
vad du menar.</p>

<p>&mdash; Vi lägga väskan tillbaka i bilfickan, göra utställningslokalen
lätt tillgänglig för inbrott &mdash;
femtio pund är dyrt för en råttfälla, men jag
ger mig katten på att det inte är bortkastade
pengar.</p>

<p>&mdash; Det gäller alltså att vakta på råttorna.</p>

<p>&mdash; Ja, sir, dag och natt, natt och dag, men
isynnerhet om natten. Dan Ramon lär ha ett
starkt intresse att få tillbaka sitt kort och sin
chiffer eller åtminstone göra sig övertygad, om
väskan <em class="gesperrt">inte</em> ligger kvar, där han vet att den
legat, när katastrofen inträffade.</p>

<p>&mdash; Då kniper vi honom, Tom.</p>

<p>&mdash; Det var ni som sa det, sir.</p>

<hr class="tb" />

<p>När herrar Feathertom och Grenander kommo
ned på gatan tio minuter senare gick solen just
i moln. Skuggan svepte över asfalten som en
dansande sky och i juvelerarbutikens fönster mitt
emot lånade briljanterna de sista solgnistorna till
en sprakande, gnistrande brasa.</p>

<p>Utanför detta samma fönster stod en poliskonstapel
med ryggen åt gatan. Han tittade på
ädelstenarna och gav ordningen blankt tusan,
som poliser stundom för sed hava &mdash; i Kapstaden.
Längre bort stod en annan konstapel och
tuggade cikoriarot &mdash; han brydde sig heller inte<span class="pagenum"><a name="Page_232" id="Page_232">[232]</a></span>
mycket om ordningen, men gjorde åtminstone
front mot farleden; med andra ord gatan.</p>

<p>Nu är det så ibland att vinden ställer till med
myteri, när ett sådant där molnskott kommer
farande efter huslängorna, och blåser åt rakt motsatt
håll. Detta inträffade, då Albert och Tom
skulle svänga om hörnet vid juvelerarbutiken &mdash;
och på en gång vände tre herrar ryggarna åt
cyklonungen: redaktör Grenander, Tom Feathertom
och poliskonstapeln. Samtidigheten i rörelsen
skapade en plötslig kontakt de tre herrarna
emellan; Tom och Albert tittade på poliskonstapeln
och poliskonstapeln tittade på Tom och Albert.</p>

<p>Stilla, min penna!</p>

<p>Solen blänkte fram igen och vinden drog kjolfållen
till sig. Juvelerarbutikens pärlor och guld
drucko åter solljus och konstapeln högre upp
på gatan fortsatte att tugga på sin cikoriarot.
Enda skillnaden var att den Grenanderska expeditionens
medlemmar stodo med ögonen (på skaft)
riktade mot konstapeln utanför juvelerarbutiken
och att denne lät sina blickar &mdash; med en blandning
av häpnad och förtjusning &mdash; vandra mellan
herr Grenander och herr Feathertom, mellan herr
Feathertom och herr Grenander.</p>

<p>Det var konstapeln som bröt tystnaden. Han
slog ut ett skratt, som man slår ut ett fat ärter
på en glasruta.</p>

<p>&mdash; Nå, mina herrar, frågade han, var det
muntert på Madagaskar?</p>

<p><span class="pagenum"><a name="Page_233" id="Page_233">[233]</a></span></p>

<p>&mdash; Skurk, väste Albert Grenander.</p>

<p>&mdash; Säg inte det, hemställde Tom. Vi tjänade
hundratusen francs på affären, herr Sirius, och
hundratusen francs är inte att förakta.</p>

<p>Herr Sirius &mdash; ty poliskonstapeln var ingen
annan än don Ramons fähund till betjänt eller
sekreterare &mdash; dolde inte sin förargelse.</p>

<p>&mdash; Det var knappast meningen, sade han. Men
har herrarna haft det bra, så gärna för mig.</p>

<p>&mdash; Jaså, ni har blivit poliskonstapel nu, herr...
vad det <em class="gesperrt">nu</em> var ni kallade er för?</p>

<p>&mdash; Det minns jag inte, gosse. Men varför skulle
ni också bjuda på så mycket konjak och champagne?</p>

<p>Tom lade sitt ansikte i förtjusta veck.</p>

<p>&mdash; Jag skall gärna göra om det igen, ifall ni
har lust, herr Sirius.</p>

<p>&mdash; Tack, bror lilla, men nu är jag i statens
tjänst.</p>

<p>&mdash; Vad betyder det, herr Sirius?</p>

<p>&mdash; Det betyder, gosse, att den som förgriper
sig på min person blir evigt olycklig. Om jag har
fått riktiga underrättelser om er, så känner ni
nog till Kapstadens lagar i det fallet. I mina
fickor har jag två browningrevolvrar och här ser
ni en visselpipa, med vilken jag kan tillkalla min
kollega, som går och tuggar cikoriarot där borta.
För resten gjorde ni bäst att förfoga er härifrån.
Cirkulera, mina herrar, cirkulera!</p>

<p><span class="pagenum"><a name="Page_234" id="Page_234">[234]</a></span></p>

<p>De sista orden yttrades med höjd och irriterad
röst. Det föreföll klart att herr Sirius, så skämtare
han var, missräknat sig på ett eller annat i samband
med affären Grenander-Feathertom och
nu gärna ville utöva repressalier. Detta insåg
Tom, varför han stack sin arm under Alberts och
drog honom med sig bort mot guvernörens palats,
i vars närhet den chokladbruna bilen nästa
morgon skulle fira sin pånyttfödelse och dra in
sexpencestyckenas tunga silverflod på köpet.</p>

<hr class="chap" />

<p><span class="pagenum"><a name="Page_235" id="Page_235">[235]</a></span></p>

<h3 id="SJUTTONDE_KAPITLET">SJUTTONDE KAPITLET.<br />
<span class="smaller">Råttfällan.</span></h3>

<p>&mdash; Ja, sade Tom och vek ihop tidningen,
artikeln är bra ihopkommen. Ni har all heder
av den, sir. Det skulle förvåna mig om vi inte
hade napp redan i kväll. Vad är klockan?</p>

<p>&mdash; Tjugu minuter i elva.</p>

<p>&mdash; Har ni lust, så gå vi och titta på utställningen
ett slag. Jag skulle våga tio mot ett på
att där är en sådan trängsel, att vi knappt kommer
in.</p>

<p>&mdash; Du tror det, Tom, nickade herr Grenander
och tryckte hatten på huvudet. Men låt oss välja
en annan väg. Är det inte lika gent att gå Derby
avenue?</p>

<p>&mdash; Varför frågar ni det, sir?</p>

<p>Herr Grenander bet ihop tänderna.</p>

<p>&mdash; Jag fruktar, att jag inte skulle kunna hålla
min käpp i styr, om vi träffade på den där...
den där...</p>

<p><span class="pagenum"><a name="Page_236" id="Page_236">[236]</a></span></p>

<p>&mdash; Poliskonstapeln.</p>

<p>&mdash; Herr Sirius, ja!</p>

<p>&mdash; Bry er inte om honom, sir, er käpp är alldeles
för god till det görat. Någonting här &mdash;
Tom pekade på pannan &mdash; säger mig att karlen
inte skall undgå sitt straff, så poliskonstapel han är.</p>

<p>&mdash; Du tror alltså det var för att slippa efterräkningar
från vår sida, karlen tog anställning i
polisen.</p>

<p>&mdash; Förmodligen hade han andra affärer att
göra upp också. Det är naturligtvis bekvämare
att dra på sig en uniform än att schappa ur
landet.</p>

<p>&mdash; Men du vill väl inte säga mig att polisuniformen
gör bäraren okränkbar här i Kapstaden?</p>

<p>Tom nickade.</p>

<p>&mdash; I det allra närmaste, sir. Ni skulle kunna
skjuta ner tio negrer för samma pris som det
kostar att örfila upp en poliskonstapel i uniform.
Och jag vill inte tänka på följderna, om han tog
allvarligare skada.</p>

<p>Herr Grenander teg, medan man korsade planteringarna
utanför parlamentshuset. Därpå gav
han sina tankar luft i följande ord:</p>

<p>&mdash; Det är en listig karl, den där herr Sirius,
Tom.</p>

<p>&mdash; Mycket, sir.</p>

<p>Vid det laget hade de båda herrarna hunnit
så långt att hörnhuset, där utställningen var anordnad,<span class="pagenum"><a name="Page_237" id="Page_237">[237]</a></span>
kunde skymtas. Trots avståndet såg
man tydligt att det formligen myllrade av folk
kring knuten.</p>

<p>&mdash; Vad var det jag sa, sir, jublade Tom.
Affären går fint. Om ni inte tycker det är för
varmt, så låt oss ta ut stegen en smula.</p>

<p>Trängseln var enorm utanför det stora fönstret,
genom vilket man skymtade konturerna av den
illa medfarna, chokladbruna bilen. Endast med
största ansträngning kunde de båda herrarna
pressa sig fram till dörren, men därunder passade
Tom på att utbyta ett tecken med en gentleman
av alldagligt utseende. Det var Lyssnaren nummer
ett, vars verksamhet skulle bestå i att snappa
upp anmärkningar och repliker bland folket utanför.
Vem visste? &mdash; det kunde alltid falla något
groddbart korn. Nu drog emellertid mannen i
vänstra mustaschen, det överenskomna tecknet
för: ingenting passerat!</p>

<p>Hade det varit besvärligt att komma fram till
dörren gick det så mycket lättare att röra sig
inne i själva utställningslokalen. Där fanns nämligen
inte en levande själ, utom fröken, som
satt vid ett litet bord och skulle sälja biljetter.
Hon log och visade upp en kassalåda som var
besvärande tom.</p>

<p>&mdash; Det menar ni inte, miss, började Tom, lång
i ansiktet. Har här inte varit en enda kotte sedan
klockan nio i morse?</p>

<p>&mdash; Jo, svarade missen och log alltjämt lika<span class="pagenum"><a name="Page_238" id="Page_238">[238]</a></span>
vänligt, det har varit fem stycken, hyresvärden
och fyra journalister, men de hade frikort allesammans.</p>

<p>&mdash; Men hur kan detta komma sig? undrade
Tom och kliade sig i nacken.</p>

<p>&mdash; Det skulle jag kunna säga er, sir, förklarade
missen, om ni bara inte blir ond.</p>

<p>&mdash; Nej, lovade herr Grenander, det blir han
inte.</p>

<p>Biljettfröken pekade på den livliga tavlan bakom
rutan &mdash; ansikte vid ansikte.</p>

<p>&mdash; Man ser hela pjäsen lika bra genom fönstret,
och det kostar ingenting.</p>

<p>&mdash; Ha, utropade Tom, en gardin! Ett kungarike
för en gardin! En tillräckligt stor och tät och
tjock gardin!</p>

<p>&mdash; Nej, invände herr Grenander bestämt, låt
det vara som det är.</p>

<p>Och när de kommit utom lyssnarhåll för fröken,
erinrade han Tom om, att det inte var för entrébiljetterna
man ställt till med utställningsspektaklet.</p>

<p>&mdash; Låt oss i stället titta litet på råttfällans konstruktion,
slutade han.</p>

<p>&mdash; Må göra, sir. Ni skall finna, att jag inte
legat på latsidan. Men håll er bakom bilen, så
att man inte från fönstret kan se, vad vi ha för oss.</p>

<p>Tom drog fram fröken Villanuevas läderväska
och stack in den genom bilens sönderslagna
fönster.</p>

<p><span class="pagenum"><a name="Page_239" id="Page_239">[239]</a></span></p>

<p>&mdash; Fickan är i själva dörren, strax nedanför
fönsterramen. Det är ingen konst att finna den,
ens i mörkret, bara man vet var den sitter. Men
det skulle säkert aldrig falla någon outsider in
att söka efter förvaringsrum för damartiklar på
den kanten. Nu ligger väskan där igen, sir.</p>

<p>&mdash; Bra, min gosse.</p>

<p>Tom slog sig ned på bilens fotsteg och bjöd
herr Grenander att ta plats vid sidan.</p>

<p>&mdash; Då det ser ut som vi kunde vara fullständigt
ostörda här, tack vare entréavgifterna &mdash; ingenting
ont som inte har något gott med sig &mdash; så
låt oss gå igenom programmet, sir. Utställningen
slår igen sina portar på slaget sju &mdash; det vill säga
slår igen dem med nycklar som man glömmer
att vrida om i låsen &mdash; och klockan åtta är det
mörkt. Jag har trott mig märka, att ni inte är
vidare kvällssömnig, sir.</p>

<p>&mdash; Det är jag inte heller, Tom.</p>

<p>&mdash; För det <em class="gesperrt">kan</em> hända vi får vaka hela natten,
fast jag <em class="gesperrt">tror</em> det blir luft i luckan före tolv.
Nu har jag tänkt mig saken så, att ni skulle hålla
vakt inne i bilen med utkik åt det fönster, genom
vilket vår man <em class="gesperrt">måste</em> sträcka in armen för att
komma åt väskan. Uppgiften är alltså teoretiskt
mycket enkel: så fort ni ser eller hör en främmande
arm laborera i bilfönstret, så hugger ni
fast den och släpper den inte på några villkor
förrän jag ropat »all right, sir». Men det blir<span class="pagenum"><a name="Page_240" id="Page_240">[240]</a></span>
nog tröttsamt att stirra på en enda fläck i
mörkret...</p>

<p>&mdash; Var inte orolig, Tom, jag skall nog stå ut
med det.</p>

<p>&mdash; Under tiden har jag min vakttjänstgöring
bakom den där träskärmen, vars konturer, som
ni ser, redan i skymningen flyter ihop med
väggen. Karlen blir samtidigt attackerad både framifrån
och bakifrån. Apropå, har ni er elektriska
ficklampa i ordning, sir?</p>

<p>&mdash; Ja.</p>

<p>&mdash; Glöm inte att stoppa den i fickan. När ni
hört mig ropa »all right, sir» och fått era händer
fria, så illuminera ett litet slag, så jag kan se
att få repet i ett ordentligt halvslag kring handlovarna
på herrn. Sedan blir det er tur, sir, att
konversera vår värderade gäst, och jag hoppas
ni gör det med kraft och eftertryck.</p>

<p>&mdash; Var lugn, gosse!</p>

<hr class="tb" />

<p>Det blev inte så mörkt i utställningslokalen,
som Tom Feathertom föreställt sig. På andra
sidan gatan, just i hörnet, spred nämligen en
auerglob sitt grönvita ljus och sköt in en hel våg
av teatermånsken genom rutan. Dess bättre kunde
denna måne inte flytta på sig &mdash; en garanti för
att själva bilen skulle få ligga i svart skugga hela
natten. För övrigt räknade Tom ut, att Kapstadens<span class="pagenum"><a name="Page_241" id="Page_241">[241]</a></span>
ekonomi inte tillät något onödigt slöseri med
gasen, framemot klockan ett eller två torde hörnmånen
hastigt och reglementsenligt förmörkas
genom ingrepp av en sömnig och surmulen karl
med en lång, krokförsedd käpp.</p>

<p>På baksätet, väl nedtryckt i bilens vänstra hörn,
satt redan herr Grenander. Hotfullt glimmade två
ögonglas mot mörkret, högra handen höll herr
Grenander knuten, icke om kolven på en browning,
utan kring en thermosflaska, upp till halsen
fylld med iskylt te, vars smak lätt brutits av ett
par droppar citron &mdash; en dryck, i vilken mina
läsare redan vant sig att se herr Albert Grenanders
livdryck. På sätet bredvid, i andra beredskap men
lätt åtkomlig, låg en elektrisk ficklampa, och det
var ägarens dova hopp, att dess ljusspridande
lins inom få timmar skulle komma att blända don
Ramons sköna, men skurkaktiga ögon.</p>

<p>Bakom sin skärm, en knapp meter därifrån,
ruvade Tom, sittande på en alldeles för låg trälåda.
Hans vassa knän spetade rakt upp i vädret,
armbågarna vilade på knäna och mellan de från
skodon befriade fötterna hade mr Feathertom
placerat ett starkt hamprep samt &mdash; för säkerhets
skull &mdash; en god revolver.</p>

<p>Råttfällan var gillrad.</p>

<p>Från gatan hördes med jämna mellanrum den
stillnande trafikens alla ljud. Spårvagnshjulen
gnisslade i kurvan utanför, biltrumpeterna brummade
eller bräkte i gatukorsningen, hjulgummit<span class="pagenum"><a name="Page_242" id="Page_242">[242]</a></span>
väste mot den kvällsfuktiga körbanan och vandrarnas
klackar trummade mot trottoarernas asfalt. En
tidningsgrabb skrek ut den nyss presslagda nattupplagan;
långt borta klämtade en tornklocka,
högtidligt, malmtungt med en gammaldags värdighet
som svor mot kvällningens brådskande
ljud.</p>

<p>Tom räknade tio slag. Det stämde med hans
nyss verkställda uppskattning av tidens flykt.
Alltså förmodligen två timmar till, innan något
skulle inträffa.</p>

<p>Point-street hör till den sortens gator som ta
godnatt utan att gäspa och sedan somna mycket
hastigt. Herr Grenander märkte också att ljuden
utifrån tunnade av med stor fart. Till sist voro
bara spårvagnshjulen och tidningsgrabben kvar,
klackarnas trumvirvel hördes inte längre &mdash; då
och då endast några enstaka, brådskande steg.</p>

<p>Men hörnlyktans månsken envisades alltjämt
att sprida sitt spökvita skimmer på Tom Feathertoms
förhyrda golvplankor.</p>

<p>Plötsligt avbröts tystnaden av ett våldsamt
skrällande rammel. Det lät som om en dörr
slagits igen och strax därpå klirrade ett regn av
glasskärvor mot trottoaren alldeles intill, ackompanjerat
av ursinniga och hånfulla, lugnande och
eggande tillrop. Tre språks grovkalibriga svordomar
fyllde nattluften. Slag föllo. Jämmerrop
höjdes. Då &mdash; tvärs igenom detta larm &mdash; skar<span class="pagenum"><a name="Page_243" id="Page_243">[243]</a></span>
som en rakknivskarp klinga en polispipas gälla
siren.</p>

<p>Nu klapprade klackarnas trumvirvel igen, med
en våldsam, dånande ansats &mdash; för att dö bort i
ett hastigt diminuendo. Så hördes en befallande
stämma ryta några ord, en ynklig, jämrande
kvinnoröst upplöstes i klagande snyftningar, en
dörr stängdes under metallrasslet av en tung
nyckelknippa, och därpå inträdde en tystnad, som
var så djup att den hördes.</p>

<p>&mdash; Vad var det där, Tom? viskade herr Grenander.</p>

<p>&mdash; Det var bara en biljard mitt emot som
stängdes, väste Tom tillbaka. Så där är det var
kväll. Men i dag blev de färdiga tidigare än
vanligt. Klockan har väl inte slagit elva än, sir?</p>

<p>&mdash; Hon klämtade nyss tre kvart.</p>

<p>&mdash; Just det. Precis vad jag tyckte. Håll er
beredd, sir. Det kan börja för oss när som
helst nu.</p>

<p>Tom hade knappt sagt detta förrän tassande
steg hördes utanför &mdash; just sådana steg, som i
romanerna och teaterpjäserna pläga förråda
bovens annalkande.</p>

<p>Den smygande främlingen stannar alldeles intill
fönstret.</p>

<p>Först kastar han spanande blickar gatan upp,
gatan ned. &mdash; Därpå sveper han den långa, svarta
kappan tätare omkring sig &mdash; och lyssnar. Känner
ni igen preludierna?</p>

<p><span class="pagenum"><a name="Page_244" id="Page_244">[244]</a></span></p>

<p>Allt är tyst.</p>

<p>Ingen människa syns till.</p>

<p>Då vänder främlingen sig om mot fönstret,
lutar sig fram, sätter näsan tätt intill glaset,
skyggar med båda händerna för ögonen och försöker
genomtränga mörkret där inne. Men allt
som syns är en kritvit gata av ljus på golvet och
mitt i samma gata en skarp skugga av den man,
som gör ifrågavarande iakttagelser. Jo, längre in,
något till vänster skymtar något stort, oformligt
&mdash; men det är omöjligt att se vad det skall föreställa.</p>

<p>Tom har försiktigt skjutit lådan tillbaka och
hukat sig ned till tigersprånget, Albert har sträckt
fram högra armen och krökt fingrarna, färdig att
hugga till.</p>

<p>Något klirrar svagt mot rutan &mdash; det låter som
en sakta, men ovarsam knäppning på lutans
strängar.</p>

<p>Mannen vänder sig om, går ett par steg fram,
tills han kommer ur ljuset från hörnlyktan,
knäpper upp rocken och gör en hastig undersökning
av innehållet i sina fickor. Han tycks
inte finna vad han söker. Med en missnöjd ruskning
på huvudet knäpper han igen rocken och
sätter sig långsamt i rörelse gatan upp &mdash; utan
att så mycket som vända sig om en gång.</p>

<p>Tom kan inte dölja sin missräkning.</p>

<p>&mdash; Hörde ni, sir? viskar han.</p>

<p>&mdash; Ja, svarar herr Grenander, och sinnesrörelsen<span class="pagenum"><a name="Page_245" id="Page_245">[245]</a></span>
gör hans viskning en smula nervös, jag bara
väntade, att han skulle trycka ned dörrhandtaget.</p>

<p>&mdash; Jag var alldeles <em class="gesperrt">säker</em> på det, förklarar
Tom. Alltsammans gick precis så till som jag
hade föreställt mig att det skulle göra.</p>

<p>&mdash; Vem tror du det kan ha varit?</p>

<p>&mdash; Inte gott att veta, sir. Kanske någon som
av pur nyfikenhet ställde sig att glo genom rutan.
Den här lokalen har använts till litet av varje,
förstår ni, sist förevisades den talande katten och
mannen med tjurnacken. Karlen nyss trodde kanhända
de var kvar.</p>

<p>&mdash; Antagligen trodde han det, Tom.</p>

<p>&mdash; Tyst.</p>

<p>&mdash; Vad är det?</p>

<p>&mdash; Hörde ni inte?</p>

<p>&mdash; Vad då?</p>

<p>&mdash; Någon kommer.</p>

<p>Riktigt.</p>

<p>Och denna gången stanna stegen alldeles utanför
dörren. Ett ögonblick &mdash; handtaget tryckes
ned, dörren går upp.</p>

<p>Är det inte samma figur som nyss &mdash; en lång
svart rock, uppslagen krage, vars kant stöter intill
den djupt neddragna mjuka, vidbrättiga filthatten?
Eljest ingenting att se, utom gestalten,
vars längd och läggning skvallra om smidighet
och styrka...</p>

<p>Mannen stänger försiktigt dörren bakom sig
och blir stående ett ögonblick. Man kan höra<span class="pagenum"><a name="Page_246" id="Page_246">[246]</a></span>
hur häftigt han andas &mdash; som efter någon kroppsansträngning.
Så börjar han treva sig fram i
mörkret, mot bilen.</p>

<p>Han famlar framför sig med båda händerna
och rätt vad det är stöter han magen mot bilens
motorhuv. För långt åt höger alltså. Framom
bilen kan han inte gå, rädd att då synas från
gatan i det flödande auerljuset &mdash; alltså följer
han karosseriet bakåt, dubblerar suffletten och
är i nästa ögonblick vid vagnskorgens bortre dörr.</p>

<p>Med vänstra handen fattar han tag i dörrhandtaget,
den högra sticker han in genom bildörrens
tomma fönsterram...</p>

<p>Ett par halvkvävda rop, ett ögonblicks brottning.
Alltsammans är gjort i en handvändning.</p>

<p>Råttfällan har fungerat briljant.</p>

<p>&mdash; All right, sir, jublar Tom.</p>

<p>Och herr Grenander blänker till med sin ficklampa,
svettig av ansträngning, darrande av iver.
Han böjer sig ned över fångsten och sätter ljuset
rakt i ans...</p>

<p>Så tumlar han tillbaka.</p>

<p>&mdash; Stopp för guds skull, Tom, ropar han förskräckt,
det är ju &mdash; &mdash; &mdash;</p>

<hr class="chap" />

<p><span class="pagenum"><a name="Page_247" id="Page_247">[247]</a></span></p>

<h3 id="ADERTONDE_KAPITLET">ADERTONDE KAPITLET.<br />
<span class="smaller">Råttan.</span></h3>

<p>&mdash; Vem? skriker Tom, alldeles yr i huvudet.</p>

<p>Herr Grenander får i hast upp en näsduk, som
han för till pannan.</p>

<p>&mdash; Furstbiskopen, säger han med slocknande
röst.</p>

<p>Alldeles. Det är hans helighet furstbiskopen,
som ligger med ordentligt bakbundna händer på
golvet i mr Feathertoms förhyrda utställningslokal.</p>

<p>Tom förstår, att den infångade råttan inte är
den rätta, och anar att någon av herr Grenander
icke förutsedd komplicerad situation inträtt.
Mycken kännedom om en furstbiskops funktioner
eller makt har visserligen inte mr Feathertom,
men så mycket begriper han, att det måste vara
högst oskickligt att hålla en hög kyrkans man
av furstlig börd fängslad på golvet. Därför skyndar
han sig att vid ficklampans ljus peta upp
de knopar och slag han nyss med så stor förtjusning<span class="pagenum"><a name="Page_248" id="Page_248">[248]</a></span>
och styrka lagt. Böjd över båda står
herr Grenander med ryggen krum och hjärnan
uppfylld av oklara föreställningar.</p>

<p>&mdash; Kan man få ljus tänt här? är hans helighets
första fråga, när han befinner sig på benen igen,
gnidande sina illa åtgångna handleder.</p>

<p>Tom vrider på en knapp vid dörren och där
stå nu de tre herrarna i det klara ljuset från en
präktig hundraljuslampa mitt i taket. Det skimrar
som en gnistrande eldsky av damm efter brottningen
på de murkna plankorna, det virvlar i
spiraler från taket mot golvet, från golvet mot
taket.</p>

<p>Nu först upptäcker furstbiskopen vem han har
framför sig. Hans helighet tar omedvetet ett
teatersteg baklänges, slagen av en överraskning,
som kommer honom nästan att tappa målföret.</p>

<p>&mdash; Herr Grenander, säger han och slår ut med
båda händerna i ett tillstånd av bottenlös häpnad,
herr Grenander! Detta upprepar han ytterligare
ett par gånger, sista gången med tillägget: är
det verkligen ni?</p>

<p>&mdash; Ja, svarar Albert allvarligt, skulle det förvåna
ers helighet om jag lät frågan gå tillbaka
till er, formulerad precis på samma sätt?</p>

<p>&mdash; Men, säger furstbiskopen, utan att bry sig
om herr Grenanders genfråga, i tidningarna stod,
att den chokladbruna bilen inköpts av en viss
mr Tom Feathertom, och mellan raderna kunde
läsas, att samme mr Tom Feathertom öppnat<span class="pagenum"><a name="Page_249" id="Page_249">[249]</a></span>
denna utställning i avsikt att slå mynt av folks
sensationslystnad!</p>

<p>&mdash; Mr Tom Feathertom är jag, sir, förklarar
Tom inte utan en viss stolthet och bugar sig.</p>

<p>Det spända uttrycket försvinner småningom från
hans helighets förnäma drag.</p>

<p>&mdash; Mr Feathertom arbetar alltså i samråd med
herr Grenander?</p>

<p>&mdash; Ja, klipper Tom kärvt av och sticker händerna
i byxfickorna.</p>

<p>&mdash; Det har hänt mycket sedan vi skildes åt,
ers helighet, infaller nu herr Grenander, och av
dessa mellanliggande händelser utgör den, som
ni varit medspelande i, endast en ringa episod,
en ny länk i en lång kedja av motgångar och
missräkningar. Har ers helighet läst tidningarna
ordentligt, så skall ni förstå allt, om jag meddelar
er att det är min myndling, fröken Adorée Villanueva,
som åsyftas i artikeln. Det är för att få
spaning på nidingen, som hela denna komedi
satts i scen.</p>

<p>Ett soligt leende börjar stråla ur furstbiskopens
vackra, gamla ögon; det smittar läpparna &mdash; och
till sist är detta nyss så häpna ansikte en bild
av den mest uppsluppna munterhet. Herr Grenander
skall just uttala sin harmsna protest, då
ljuset i taket slocknar.</p>

<p>Tom har nämligen skyndat till strömbrytaren
vid dörren och vridit om knappen.</p>

<p><span class="pagenum"><a name="Page_250" id="Page_250">[250]</a></span></p>

<p>&mdash; Tag betäckning, viskar han. Någon kommer.
Kanske den rätta råttan...</p>

<p>Ingalunda.</p>

<p>Klampande steg, dånande dörrslag, kommandoord,
blindlyktor &mdash; en hel lysmasksvärm &mdash; dragna
sablar.</p>

<p>Tom låter ljuset spela.</p>

<p>&mdash; Vem är det?</p>

<p>&mdash; Polispatrull.</p>

<p>En överkonstapel ställer till med förhör. Den
nattliga ekläreringen har synts misstänkt, man
släcker och tänder och släcker igen, lokalen förhyrd
av en mr Feathertom. Papperen på bordet!</p>

<p>Tom är nog lycklig att ha värdens kvitto på
den erlagda hyran i plånboken och visar fram
dokumentet. Vad menas? Har hyresgästen inte
rätt att vistas i sin lägenhet? Överkonstapelns
näsa förlänges något, men myndighetspersonen
har sinnesnärvaro och takt nog att be om ursäkt.
Han skickar ut sina män och retirerar också själv,
sedan det försåtligt framslungade ordet <em class="gesperrt">nattgrogg</em>
träffat på en betongmur av oförstående.</p>

<p>&mdash; Det är litet oroligt här, anmärker furstbiskopen,
sedan dörren slutits bakom den misslynte
överkonstapeln.</p>

<p>&mdash; Emellertid, säger herr Grenander bestämt,
lär inte ers helighet missförstå oss, om vi kräva
några ord till...</p>

<p>&mdash; Förklaring. Det är er rätt att begära och
min skyldighet att avge en sådan, mina herrar.<span class="pagenum"><a name="Page_251" id="Page_251">[251]</a></span>
Men låt oss söka upp en lugnare plats. Herr
Grenander kanske erinrar sig ett tillfälle, då jag
bad honom göra ett besök hos mig på Hôtel
Royal. Om ni letar bland era papper, min herre,
skall ni säkert finna ett kort, som visar att jag
inte far med osanning.</p>

<p>Albert kostar på sig en lätt bugning.</p>

<p>&mdash; Jag minns det mycket väl &mdash; och har bevarat
ers helighets påstötning i tacksamt minne.
Men tyvärr fick jag helt oförmodat så mycket
annat att tänka på...</p>

<p>Furstbiskopen återupptar vid dessa ord sitt av
polispatrullens ankomst avbrutna glada leende.</p>

<p>&mdash; För samlaren av bidrag, avsedda att utgöra
bevis på Försynens outrannsakliga vägar, skulle
vårt möte i afton utgöra ett ganska dyrbart nummer.
Har herrarna lust att följa med till Royal &mdash;
nu genast?</p>

<p>Albert och Tom byta en villrådig blick.</p>

<p>&mdash; För min del tror jag det är förkylt i natt,
mumlar Tom.</p>

<p>&mdash; I så fall, säger herr Grenander, anta vi
ers helighets förslag.</p>

<p>Men just som de tre herrarna stå i begrepp
att gå kommer furstbiskopen ihåg... Han
masserar sina värkande handleder och säger:</p>

<p>&mdash; Har mr Feathertom något emot att ta med
sig den lilla portfölj, för vilken jag var nära att
bli dräpt i natt som en på bar gärning gripen<span class="pagenum"><a name="Page_252" id="Page_252">[252]</a></span>
tjuv. Ingen skall försöka narra den av honom,
det har han mitt biskopliga ord på.</p>

<p>I hans helighets tonfall är det något som erinrar
om den patriarkaliske husfaderns hemlighetsfullhet
på julafton. Tom går lydigt till bilen och
fiskar upp fröken Villanuevas läderväska, han
vrider om knappen, låser dörren till sin förhyrda
utställningslokal och med furstbiskopen i
täten beger sig den sålunda förstärkta Grenanderska
expeditionen i väg till Hôtel Royal.</p>

<p>Klockan slår tolv i ett torn långt borta &mdash; tolv
betänksamma, malmsjungande slag; &mdash; inbrottstimmen,
av vilken mr Tom Feathertom väntat sig
så mycket, är inne. Och råttan har tagit befälet
över kattorna.</p>

<p>Men bakom expeditionen smyger en alltjämt
långnäst överkonstapel, som är upptänd av lågsinnad
vrede över en utebliven nattgrogg. Han
resonerar som så, att även om herrarna inte
hade någon whisky på lokalen, så finns det kom-pen-sa-tions-medel.
Överkonstapeln misstänker de
där herrarna. Ingenting skulle glädja honom så
mycket som att få vatten på sin kvarn, fastän
vatten hörde till de varor som han just nu minst
av alla efterträdde. Polispatrullens chef kallade
på sina män...</p>

<p>Men i den natten fingo de intet.</p>

<hr class="chap" />

<p><span class="pagenum"><a name="Page_253" id="Page_253">[253]</a></span></p>

<h3 id="NITTONDE_KAPITLET">NITTONDE KAPITLET.<br />
<span class="smaller">Ett kort men tillfredsställande kapitel.</span></h3>

<p>Det var tydligt att Hôtel Royals betjäning avvaktat
hans helighet furstbiskopens ankomst med
åtskillig oro. En piccolo hade sänts fram som
utkikspost ända till torget, och när pilten såg
den remarkabla gästen nalkas, satte han i väg
som ett skott.</p>

<p>I hallen väntade portiern, som beskäftigt skyndade
fram och just skulle till att säga något,
som började med <em class="gesperrt">ma</em> &mdash; &mdash; &mdash; då hans helighet
förde två fingrar till munnen och på det sättet
avbröt meddelandet.</p>

<p>&mdash; Jag har en våning här, sade han, om herrarna
vill hålla till godo.</p>

<p>Mottagningsrummet var en verklig salong med
gobelängprydda väggar, tunga ekmöbler och ett
skåp, som skurits av någon europeisk mästarhand
i början på 1800-talet. Två dörrar voro täckta
av tunga vävnader, och bakom en av dem försvann
värden med en föga högkyrklig brådska.</p>

<p>&mdash; Det var en skojig gammal prisse, sade Tom,<span class="pagenum"><a name="Page_254" id="Page_254">[254]</a></span>
helt vanvördigt. Och Albert Grenander erinrade
sig, att det var precis samma ord som Adorée
en gång använt om... om... ja, om vem? Kanske
Ilmer. Eller doktor Heil. Men inte Kerman, för
åt honom hade hon räckt ut tungan.</p>

<p>Herr Grenander måste ta fram näsduken och
torka ögonglasen. Natten dröp av väta, sedan
en plötsligt påkommen nyck av västanvädret fällt
ned en ogenomtränglig, dubbelvävd dimgardin.</p>

<p>&mdash; Furstbiskopen kommer nog att ge oss en
tillfredsställande förklaring, Tom, anmärkte Albert,
när han satte guldbågarna till rätta bakom öronen.</p>

<p>&mdash; För min del, sade Tom, har jag alltid varit
rädd för gamla präster. De ha en förmåga att
trassla ihop de allra enklaste begrepp för en.
I skolan var vi välsignade med en kristendomslärare,
som hade gett sig sju gröna glas på,
att han skulle få oss att begripa skillnaden mellan
moral och religion. Vet ni, så konfunderad
som jag var efter den lektionen har jag inte
varit sen 1897, och det året är jag född, sir.</p>

<p>&mdash; Jaså, sade herr Grenander utan att ha hört
ett ord. Han tyckte sig förnimma en svag vågrörelse
hos det dörrdraperi, bakom vilket furstbiskopen
försvunnit.</p>

<p>&mdash; I kväll är det, med förlov sagt, ungefär
samma historia, fortsatte Tom. Som ni vet, sir,
är jag expeditionens chef och skulle naturligtvis
helst vilja bli behandlad mindre nonchalant. Men
jag avstår gärna från chefskapet och alltsammans,<span class="pagenum"><a name="Page_255" id="Page_255">[255]</a></span>
om ni kunde befria mig från den där känslan att
här är det ett slagsmål mellan moralen och religionen,
som vi gjorde rättast i att inte inlåta oss
på. Prästerna få alltid rätt &mdash; har ni nånsin hört
talas om en biskop som blivit slagen på fingrarna,
sir? Inte jag, åtminstone. Och här är det en
biskop, som lika gärna kan låta titulera sig kunglig
höghet som helighet.</p>

<p>Tom reste sig upp.</p>

<p>&mdash; Låt oss gå, sir. Det är det klokaste vi kan
göra.</p>

<p>Men nu sköts draperiet undan och där stod
furstbiskopen &mdash; en bild av tillfredsställelsen själv.
Han nickade åt de båda herrarna och strök sina
mjuka, vita, violdoftande händer med någon sorts
storprelatisk självbelåtenhet, som gjorde ett högst
enerverande intryck på mr Tom Feathertom. Det
vita håret var icke skinande som silver, ty en så
vacker glans kan aldrig silver få, och de lugna
dragen voro långt ifrån överjordiska. Men hela
detta huvud förrådde en världslig fröjd av sådan
styrka att mr Feathertoms skepsis vändes i andaktsfull
tillbedjan &mdash; fast han inte visste det och
fast han stretade emot så mycket han orkade.</p>

<p>&mdash; Att hålla hyggligt folk på sträckbänken, sade
furstbiskopen, hörde till medeltidens tortyrmetoder.
Om jag emellertid nu ärligt vidgår, att
jag känner en stark frestelse att ta exempel av
berömda mönster, men att jag bekämpar denna
frestelse för att sona mitt brott att olovandes<span class="pagenum"><a name="Page_256" id="Page_256">[256]</a></span>
tränga in i mr Feathertoms utställningslokal &mdash;
får jag då absolution för ifrågavarande förseelse?</p>

<p>&mdash; Ers helighet talar i gåtor, förklarade herr
Grenander, och Tom nickade bifall, energiskt.</p>

<p>&mdash; Kanske det, medgav prelaten och grep med
sina långa smala fingrar beslutsamt om dörrdraperiets
veck.</p>

<p>Men så lät han handen sjunka igen.</p>

<p>&mdash; Det sägs om oss präster, fortsatte furstbiskopen,
att vi växa på samma träd som skådespelarna.
Jag har stritt mot den anklagelsen som
ett lejon &mdash; inte ett retat, utan ett roat lejon &mdash;
och en gång höll jag på att få en dusch på halsen
för min övertygelses skull. Men i detta ögonblick
erkänner jag mig högtidligen som frukt på det
trädet &mdash; herr Grenander obetaget att ta in konfessionen
i sitt blad. Om inte annat så för nöjet
att nu få slå tre slag i händerna &mdash; precis som
en regissör bakom rampen &mdash; och säga: <em class="gesperrt">ridå</em>!</p>

<p>Därmed slog furstbiskopen tre smällande slag
med handflatorna mot varandra och drog undan
draperiet så mässingsringarna fräste som en
jubileumsraket.</p>

<p>Där stod hon, flickan. Adorée Villanueva,
den bortrövade. Don Ramons rov. Saraj Daraïs
förmodade byte. Herr Grenanders myndling.</p>

<p>Men <em class="gesperrt">var</em> detta Adorée?</p>

<p>Hon stod stilla och höll ögonen nedslagna. Inte
ett steg tog hon för att nalkas Alberto, Alberto mio.
Kindernas dunkla, sammetslena olivfärg glänste<span class="pagenum"><a name="Page_257" id="Page_257">[257]</a></span>
purprad. Och hennes små händer fingrade ett
halsband av genomborrade mässingskulor, som
hon haft med sig från Hamsten, en gåva av
Eduard Rissel &mdash; ack så obetydlig i jämförelse
med de smycken hans excellens av Madagaskar
erhållit i avskedspresent av den hedervärde kung
Saraj.</p>

<p>Vart tog Albert Grenanders tafatthet vägen?
Han, som inte hade mer vana att skicka sig i
damsällskap än en elefant att gå på lina. Herr
Grenander, vilkens träsmak av egoistisk ungkarl
lämnat stoff till så många raljanta kupletter i
Publicistklubben. Var fanns denne herre?</p>

<p>Tom måste beundra Albert Grenanders säkerhet,
när han slöt Adorée Villanueva i sina armar
&mdash; men maken till den förvirring flickan visade
hade Tom aldrig skådat. Hon var röd och blek
om vartannat; rätt nu började tunga tårar falla
från hennes vackra ögon, och snyftningarna kämpade
sin första hårda strid i hennes bröst.</p>

<p>Mr Tom Feathertom hade bra gärna dröjt sig
kvar en liten, för liten stund till i furstbiskopens
gobelängdraperade salong, men hans helighet
stod i dörren och gav ett tecken, som varken
kunde eller fick missförstås.</p>

<p>Tom retirerade alltså skyndsamt och hade &mdash;
uppriktigt sagt &mdash; just ingen anledning att ångra
sin lydnad. Ty i rummet bredvid hade furstbiskopen
låtit trolla fram en supé sådan den
bara kan åstadkommas i Kapstaden. Och doften<span class="pagenum"><a name="Page_258" id="Page_258">[258]</a></span>
av 1878 års Bordeaux, nyss skänkt i de tunga
slipade kristallerna, förtätade atmosfären på ett
för luktorganen i hög grad behagligt sätt.</p>

<p>&mdash; Vi kanske få vänta ett par minuter på de
båda andra, skämtade hans helighet, men låt oss
smaka på druvan från Sydfrankrike under tiden.
Det blir en svår handikap för herr Grenander och
fröken Villanueva, men de få skylla sig själva. &mdash;
Skål, mr Feathertom!</p>

<hr class="chap" />

<p><span class="pagenum"><a name="Page_259" id="Page_259">[259]</a></span></p>

<h3 id="TJUGONDE_KAPITLET">TJUGONDE KAPITLET.<br />
<span class="smaller">Adorées äventyr.</span></h3>

<p>Om madame Beruelles’ lynne var hennes saligen
avlidne man alltid färdig att vittna, att det inte
kunde karaktäriseras med ett mer träffande ord än:
<em class="gesperrt">gement</em>. Samma iakttagelser gjorde kammarjungfrun
Marie Fichter, kallad Fichter, tretton år
senare på Hôtel Royal i Kapstaden. Hon hade
anställts &mdash; helt plötsligt &mdash; av en förnäm och rik
prelat för att passa upp en märkvärdig ung
fröken, vars moderliga stöd madame Beruelles
skulle vara. Fichter fick alltså utan vidare tre
husbönder, madame Beruelles, fröken och furstbiskopen
&mdash; i nu nämnd ordning &mdash; och det var
inte just så roligt, men lönen mättes rundligt
ut, och Fichter hade gott humör.</p>

<p>Det finns emellertid en gräns för allt &mdash; också
för det goda humöret. Denna morgon var
madame Beruelles rent förbannad, hon stjälpte en
hel så vatten över huvudet på Fichter och kastade
till på köpet två par tunga pjäxor i ryggen på<span class="pagenum"><a name="Page_260" id="Page_260">[260]</a></span>
henne, när hon skulle gå och söka få vattnet ur
håret.</p>

<p>Fichter sade sig själv:</p>

<p>&mdash; Något måste ha hänt. Efter käringen är
<em class="gesperrt">så</em> arg, kan det inte vara annat än roligt &mdash; jag
hade lust att gå och fråga fröken.</p>

<p>Långt behövde inte Fichter gå. Hon hade
knappt hunnit tänka tanken till slut förrän
hon mötte fröken Villanueva i hotellkorridoren.
Adorées humör var precis motsatsen till madame
Beruelles’. I famnen hade hon ett helt fång skärvita
nejlikor och ögonen spelade rent av farligt,
när hon sade:</p>

<p>&mdash; Fichter, jag är så <em class="gesperrt">jäkla</em> glad!</p>

<p>Nu höll Fichter verkligen på att få slag.</p>

<p>Mina läsare, som känna Adorée från förra delen
av denna bok bli inte överraskade av Adorées
verbiage, men Fichter hade aldrig hört sin härskarinna
tillgripa sådana ord. Över huvud hade
hon aldrig hört henne tillgripa några ord alls.
Ty under herr Grenanders och Toms odyssé till
Madagaskar visade Adorée alls ingen benägenhet
att öppna sin mun &mdash; men väl sina ögon för
aldrig sinande tåreflöden. Förändringen var så
påtaglig, att Fichter, som hade huvud på skaft,
genast satte frökens goda lynne i relation till
madame Beruelles’ dåliga.</p>

<p>&mdash; Snart lämnar jag dig, lilla Fichter, sade
Adorée och räckte sin kammarjungfru en hel näve
nejlikor.</p>

<p><span class="pagenum"><a name="Page_261" id="Page_261">[261]</a></span></p>

<p>&mdash; Nej, protesterade Fichter, tog emot blomstren
och neg.</p>

<p>&mdash; Jo, försäkrade Adorée, jag reser till Europa
och gifter mig med Alberto. Eller kanske jag
gifter mig först och reser sedan.</p>

<p>&mdash; Vem är Alberto? frågade Fichter, intresserad
som alla kvinnor, när det gäller giftas.</p>

<p>&mdash; Alberto är en mäktig excellens, sade Adorée,
riddare och kommendör, med rättighet att hålla
tjugufyra livegna, som han kan låta avrätta när
det behagar honom &mdash; eller mig &mdash; &mdash; &mdash;</p>

<p>Av denna oskyldiga replik kan läsaren förstå,
att fröken Villanueva redan erhållit ganska fullständiga
upplysningar om sin förmyndares göranden
och låtanden under de sista veckorna. För att
säga sanningen svävade inte heller Alberto i
okunnighet om hennes &mdash; &mdash; &mdash;</p>

<hr class="tb" />

<p>Knappt hade herr Grenander försvunnit från
Adorées sida i tullhuset med publikanen och de
fördömda cigarrlådorna förrän don Ramon, spanjoren,
dök upp.</p>

<p>&mdash; Fort, señorita, viskade han, ni svävar i livsfara.
Låt mig föra er i säkerhet.</p>

<p>&mdash; Pytt, svarade Adorée. Det där kan ni
deklamera för någon annan, herr poet &mdash;</p>

<p>Men då hade en dekorerad uniformsherre
uppenbarat sig och presenterat sig som spansk
konsul, generalkonsul. Han kom direkt från det<span class="pagenum"><a name="Page_262" id="Page_262">[262]</a></span>
hörn, där herr Grenander försvunnit, och överräckte
ett av förmyndarens visitkort, på vilket
följande ord voro skrivna med blyerts:</p>

<div class="blockquote">

<p>»<i>Låt överbringaren av detta föra dig till hotellet.
Jag blir tvungen att stanna kvar här en timme, kanske två.</i></p>

<p class="right"><i>Albert.</i>»</p>

</div>

<p>Adorée gick i fällan. Men en sund instinkt sade
henne så pass mycket att hon tvekade i det sista
&mdash; flickan vägrade att stiga upp i den väntande
chokladbruna bilen.</p>

<p>&mdash; Gå tillbaka då, erbjöd don Ramon, men anklaga
inte mig för er olydnad mot señor Grenander
och för de olyckor som komma att
följa!</p>

<p>Detta bestämde tösen. Hon steg upp i åkdonet
och det bar i väg.</p>

<p>Vart?</p>

<p>Utefter gator i rasande fart, över torg, tvärs
igenom planteringar. Staden tog slut. Leden blev
trängre &mdash; rätt vad det var började bilhjulen sluka
landsvägsdamm.</p>

<p>&mdash; Nu slår ni stopp, förklarade Adorée bestämt,
jag vill inte vara med längre.</p>

<p>Då kastade den spanske markisen masken. Han
föll på knä i bilen, skanderade långa stycken ur
Spaniens lyriska diktning, bedyrade sin kärlek
i de mest blodröda ordalag och drog till sist fram
en revolver.</p>

<p>&mdash; Om ni oåterkalleligen avvisar mig nu, slutade<span class="pagenum"><a name="Page_263" id="Page_263">[263]</a></span>
han, så skjuter jag först er och sedan mig själv.
Välj, señorita!</p>

<p>Bilen rusade ursinnigt fram på en slät landsväg
i något obekant väderstreck på Sydafrikas sydligaste
spets. Adorée skulle helst velat göra ett
försök att strypa spanjoren, men efter ett par
sekunders tvekan beslöt hon att föredra ett försåtligt
uppskov framför en obskyr död &mdash; och
kapitulerade villkorligt.</p>

<p>Vore det för mycket begärt: en betänketid
på några timmar?</p>

<p>&mdash; Nej, resolverade markisen.</p>

<p>Och så vändes näsan på bilen åter mot Kapstaden.</p>

<p>Där hade herr Sirius hunnit få allt i ordning.
Ett litet hus i Claremont inom en trädgård av
blombärande buskar och höga, vajande träd &mdash;
utifrån såg det inte alls ut som något fängelse &mdash;
stod färdigt att ta emot spanjoren och hans bortrövade
skatt. En riktig gammal romanduenna
med skarp näsa, stickande ögon och ett ofantligt
vitt förkläde tog emot vid grinden. På hennes
krypande sätt var det inte svårt att gissa sig till
mutkolven, men Adorée hade ju inga pengar och
därför gick det som det gick.</p>

<p>Hur? frågar ni.</p>

<p>Så här.</p>

<p>Fångens första dag var dräglig nog. Don
Ramon visade sig endast en gång och herr Sirius
inte alls. Så fort mörkret fallit på, gjorde Adorée<span class="pagenum"><a name="Page_264" id="Page_264">[264]</a></span>
tio olika rymningsförsök, som alla misslyckades.
Även om detta hus varit försett med stuprännor
skulle det inte hjälpt, eftersom fönstren säkrats
med utifrån låsta spärrhakar. Dörren till fröken
Villanuevas salong reglades visserligen icke, men
i rummet utanför vakade duennan vid en ofantlig
kaffekastrull, som aldrig tilläts kallna...</p>

<p>Andra dagen blev värre.</p>

<p>Redan klockan nio på morgonen kom don
Ramon med bröstfickan bukig av kastiljansk lyrik.
Han var stolt som en torero, smidig som en
toledoklinga, mjuk som en angorakatt.</p>

<p>&mdash; Ni befinner er väl, señorita?</p>

<p>&mdash; <em class="gesperrt">Seguro que no, señor.</em></p>

<p>&mdash; Jag förstår, sade don Ramon och bröstade
sig, oron, nervositeten... Hur vore något annat
möjligt, señorita? En blomma som darrar för
morgonvinden, en fågelunge i det daggstänkta
gräset med det lilla hjärtat klappande av glädje
och ängslan. Ack, <em class="gesperrt">mi corazon</em>!</p>

<p>(Gud, en sån narr! tänkte Adorée på sitt
hemlands språk.)</p>

<p>Men högt sade hon:</p>

<p>&mdash; I dag för ni mig tillbaka till min förmyndare
på hotell van Leeken, inte sant, señor. Jag
ger er mitt hedersord på att hela affären är utagerad
med en ursäkt. Och sedan står det er fritt
att fullfölja era avsikter med ärliga medel.</p>

<p>&mdash; Ha ha! skriade don Ramon hånfullt, därmed
visande att han inte fullt ut var den narr<span class="pagenum"><a name="Page_265" id="Page_265">[265]</a></span>
Adorée tog honom för. Hur skulle <em class="gesperrt">ni</em> kunna
veta, vad jag har för avsikter, señorita?</p>

<p>&mdash; En spansk ädling kan inte ha annat än rena
avsikter, señor, sade Adorée stolt. Jag vet det,
ty jag har själv spanskt blod i mina ådror.</p>

<p>&mdash; Härliga kvinna, ljuva ros, deklamerade don
Ramon, underbara varelse! Sommarsky på vårhimmel!
Gyllenfransade purpurdröm! Mina avsikter
äro rena som snön på Monte Cornos hjässa.
Men ni får själv bestämma, på vilka vägar jag
skall nå dem.</p>

<p>&mdash; Vad menar ni, señor?</p>

<p>Spanjoren föll inte på knä, men lade handen
på vänstra sidan av bröstet, just där den kastiljanska
lyriken svällde under jaquetten.</p>

<p>&mdash; Samtycker ni att gifta er med mig, señorita?</p>

<p>&mdash; Nej, bedyrade Adorée med något av en
fanatisk övertygelse i stämman, himlen är mitt
vittne, att jag inte gör det.</p>

<p>&mdash; Beundrar ni en man som är beslutsam och
fast i sina handlingar, när han vet vad han vill?</p>

<p>&mdash; Ja, svarade fröken Villanueva &mdash; och tänkte
på redaktör Albert Grenander, då denne fem år
tidigare utan annat vapen än sin så kallade fontänpenna
kämpade emot Eduard Rissels vedersakare
och slet sönder deras teoretiska fångstnät som
man snärjer en spindelväv med promenadkäppen.</p>

<p>&mdash; Gott, sade don Ramon och spände vador i
ett par diagonaler över golvet, då skall ni se
att ni kommer att ändra åsikt mycket snart, señorita<span class="pagenum"><a name="Page_266" id="Page_266">[266]</a></span>
&mdash; beträffande frågan om giftermålet. Jag,
jag markis don Ramon por Falta de Dinero är
just i besittning av det beslutsamma mod, som
skall vända er ovilja i kärlek och &mdash; jag säger
det utan skryt &mdash; tillgiven beundran.</p>

<p>Därpå gick don Ramon por Falta de Dinero
bort till dörren, som han öppnade på vid gavel.
I rummet intill höll duennan troget vakt vid
kaffepannan.</p>

<p>&mdash; Är Sirius där? frågade don Ramon.</p>

<p>Sirius var där.</p>

<p>&mdash; Var god och stäng dörren bakom er, herr
Sirius, bad don Ramon, och meddela mig vad
ni har uträttat.</p>

<p>&mdash; Men, tvekade sekreteraren och vände två
av ondska och tillfredsställelse blänkande ögon
mot fröken Villanueva. Han hatade henne, därför
att hon var så vacker och därför att hon en
gång ombord på Lorenzo skrattat åt färgen på
hans hår.</p>

<p>&mdash; Gör som jag säger, uppmanade don Ramon.
Vad ni har att meddela är ingen hemlighet.
Rapporten rör ju för resten lika mycket señoritan
som mig.</p>

<p>&mdash; Jag börjar alltså från början. Ni anmodade
mig att söka upp en präst...</p>

<p>&mdash; En präst, avbröt Adorée förskräckt, vad skall
ni med honom att göra?</p>

<p>&mdash; Fortsätt, herr Sirius! Ni skulle ta reda på
en bra präst.</p>

<p><span class="pagenum"><a name="Page_267" id="Page_267">[267]</a></span></p>

<p>&mdash; Som var villig att utan långrandiga ceremonier
befria er från ungkarlslivets obehag. Uppdraget
hörde inte till de lättaste, herr markis, ty vi
måste ju utgå ifrån att flickan kunde vägra att
ge sitt samtycke i det... hm... avgörande ögonblicket...</p>

<p>Don Ramon rynkade ögonbrynen och fröken
Adorée pressade ihop läpparna så fast, som om
hon beslutit att aldrig öppna dem mera. Herr
Sirius fortsatte:</p>

<p>&mdash; På två ställen blev jag utkörd, tämligen
ovänligt, herr markis, det måste jag erkänna. Men
till sist hittade jag rätt. Det var en själasörjare
efter min smak, seg som syndetikon, hal som ett
nypolerat parkettgolv. Långt, ljust skägg med
några patriarkaliska grå hårstrån, skallig hjässa,
glasögon ett stycke ned på näsans kälkbacksstup
och en tung klackring med svart sten på högra
tummen. Den vördige mannen visste också vad
ett präktigt, respektingivande utseende är värt,
för det var mig en rackare att skära till i växten,
när det blev fråga om honoraret. Vet ni vad
prästen begärde, herr markis?</p>

<p>Don Ramon gjorde ett av sina stoltaste huvudkast
och sträckte avvärjande upp högra handflatan
med samma gest som whiskyannonsens trafikpolis
i Charing Cross: Stop! Tarry a little!</p>

<p>&mdash; Håll, herr Sirius. Inte ett ord om ert lumpna
guld i denna ädla dams närvaro. Säg oss i stället
vad den välvillige prästmannen heter.</p>

<p><span class="pagenum"><a name="Page_268" id="Page_268">[268]</a></span></p>

<p>&mdash; Père Léonard, herr markis.</p>

<p>&mdash; Där hör ni, señorita, vände don Ramon sig
till Adorée, där hör ni. Père Léonard. Ett vackert
namn, ett klingande namn. Padre Leonardo! Två
människors unga lycka vilar i dina händer, padre.</p>

<p>Och så deklamerade han:</p>

<p>»<em class="gesperrt">Primera vista yo te digo siempre
en mi corazon</em>»...</p>

<p>Adorée vände sig bort, uppfylld av äckel, varvid
don Ramon tämligen tvärt slutade recitera.</p>

<p>&mdash; När kan vi, min vän Sirius, vänta padre
Leonardo? frågade markisen.</p>

<p>&mdash; Inte förrän klockan två. Den vördnadsvärde
prästmannen måste nämligen först anskaffa
en del papper med stämplar och sigill och underskrifter
och sådant där som hör till. För meningen
är ju, att det skall bli så ordentligt som möjligt?</p>

<p>Herr Sirius sade det sista med avsiktlig långsamhet
och stark betoning. Det var som om
han velat göra varje ord till en syl i skinnet på
fröken Adorée.</p>

<p>&mdash; Alltså klockan två, deklamerade don Ramon,
nära fem långa timmar dit &mdash; mig tycks en evighet
det är.</p>

<p>Men i Adorées hjärta glimmade ett svagt hopp.
Fem timmar var fem gånger sextio minuter &mdash;
något <em class="gesperrt">måste</em> hända inom utgången av denna tid.</p>

<p>Vad herr Sirius beträffar, tycktes han ha något
mera på hjärtat. Don Ramon nickade vänligt:</p>

<p>&mdash; Tala!</p>

<p><span class="pagenum"><a name="Page_269" id="Page_269">[269]</a></span></p>

<p>&mdash; Det är, enligt padre Leonardos utsago, nödvändigt
att någon representerar brudens far under
ceremonien. Ritualen uppges innehålla denna
ganska löjliga fordran &mdash; en far måste alltså
anskaffas åt fröken Villanueva.</p>

<p>Don Ramon såg helt perplex ut.</p>

<p>&mdash; Säger ni det, herr Sirius!</p>

<p>&mdash; Om ni inte tar illa upp, herr markis...
jag har ett förslag...</p>

<p>&mdash; Nåväl!</p>

<p>&mdash; Det är ju bara en formalitet... Vad säger
ni, herr markis, om <em class="gesperrt">jag</em> skulle representera
señoritans pappa?</p>

<p>Adorée ryckte till. Men don Ramon nickade,
tämligen ointresserad.</p>

<p>&mdash; Må göra, herr Sirius, hela saken är ju, som
ni riktigt anmärker, bara en formalitet.</p>

<p>Därpå vinkade han med handen:</p>

<p>&mdash; Ni är en trogen tjänare, herr Sirius. Er
belöning skall inte utebli. Men lämna oss nu
ensamma.</p>

<p>Och sekreteraren gick, själaglad. Ty nu hade
han tagit ut hämnd för det skratt, med vilket
Adorée Villanueva i barnslig obetänksamhet uttryckt
sin tanke om färgen på hans hår.</p>

<hr class="tb" />

<p>&mdash; Ni hör, señorita, sade don Ramon mild.
Saken är avgjord. Det finns ingen återvändo.</p>

<p>Adorée svarade icke. Hon insåg att situationen<span class="pagenum"><a name="Page_270" id="Page_270">[270]</a></span>
var förtvivlad, men ännu hade olyckan inte
skett. Bästa utvägen var att vinna tid &mdash; den
sämsta att sätta hårt mot hårt. Utgången av
en öppen strid med så ojämn styrkefördelning
kunde bara bli en. Alltså: krigslistens gudar,
stån mig bi!</p>

<p>&mdash; Ni tiger, señorita, vibrerade markisen. Hur
skall jag väl tolka denna tystnad? Är det stillheten
före morgongryningen, varslar den natten?
Ger den mig livet, ger den mig döden?</p>

<p>Adorée vände plötsligt ett vänligt leende ansikte
mot spanjoren, som därvid var nära att skrika
högt av förtjusning. Livet hade den givit honom,
señoritans tystnad nyss!</p>

<p>&mdash; Låt oss sitta ned och prata i lugn och ro,
föreslog hon &mdash; och de satte sig på var sin stol
vid det runda bordet under takkronan, markisen
på ett så pass respektabelt avstånd att det hedrade
hans takt och sinnesnärvaro.</p>

<p>&mdash; Jag misstänker att jag var litet häftig nyss,
började Adorée och slog långsamt upp sina ögon.
Samtidigt lade hon huvudet något litet på sned
&mdash; mina läsare veta att verkan av denna attityd vid
flera tillfällen varit förbluffande.</p>

<p>&mdash; Kanske, svarade don Ramon, bävande av
lycka, kanske var ni en liten smula ovänlig mot
den, som inte äger någon högre önskan än att
få bära er på sina händer genom livet.</p>

<p>&mdash; Ni frågade mig, om jag ville gifta mig
med er.</p>

<p><span class="pagenum"><a name="Page_271" id="Page_271">[271]</a></span></p>

<p>Don Ramon nickade:</p>

<p>&mdash; Och ni svarade nej.</p>

<p>&mdash; Vi ha inte känt varandra länge, señor. Ni
har ingen aning om min karaktär, mina vanor,
mitt lynne. Nu vill jag säga er en sak: jag har
ett alldeles förbaskat dåligt morgonhumör.</p>

<p>&mdash; Ni skämtar.</p>

<p>&mdash; Alldeles inte. Min förmyndare brukade
säga, att jag var som en riktig liten markatta före
klockan tio på dagen. Det var aldrig lönt att
försöka få mig att ta reson ens före den tiden.
Vad min tant beträffar &mdash; hon är död nu, señor
&mdash; så undvek hon av princip att tala till mig
tidigt om morgnarna.</p>

<p>Don Ramon såg i smyg på sin klocka. Hon
visade tio minuter över tio.</p>

<p>&mdash; Jag kommer särskilt ihåg en gång, fantiserade
Adorée, då det där sabla morgonhumöret
spelade mig ett fult spratt. Det var några ungdomar,
som skulle göra en utflykt i det gröna
med saft och vatten och bakelser och handklaver,
och ni må tro att jag tyckte det skulle bli livat.
Jag var inte bortskämd med nöjen på den tiden,
señor. Nåväl, vad händer? Tidigt på morgonen
den stora dagen kommer min tant infarande i
mitt rum &mdash; jag var knappt vaken.</p>

<p>»Kan du tänka dig,» ropade hon, »Grey» &mdash;
det var vår hund, en valp, señor &mdash; »har ätit
upp ena klacken på dina vita skor.»</p>

<p>»Det angår mig inte,» fräste jag till.</p>

<p><span class="pagenum"><a name="Page_272" id="Page_272">[272]</a></span></p>

<p>»Vad för något,» ropade hon häpen. »Angår
det dig inte? Men du skulle ju haft skorna vid
utflykten i dag.»</p>

<p>»Jag struntar i utflykten,» bedyrade jag, alldeles
ursinnig. »Hälsa och säg dem det.»</p>

<p>Sedan ångrade jag mig naturligtvis grymt, men
vad var att göra, señor? Vi spanjorer äro stolta,
som ni vet, min gamla tant skickade återbud,
som jag bett henne &mdash; men inte menat &mdash; och
själv låg jag i en skogsbacke hela dagen och
grät mina ögon röda.</p>

<p>Don Ramon blev offer för en häftig hjärtklappning,
så stora karlen han var. Adorées berättelse
kunde inte tydas på mer än ett vis: hon ångrade
sitt sträva besked nyss, och nu ville hon på
ett fint sätt låta friaren förstå, att en förnyad
framställning skulle leda till ett annat resultat.
Ljuva flicka! Beundransvärda varelse!</p>

<p>Markisen reste sig upp och försökte dämpa
hjärtats slag med en hastig promenad över golvet.
Därpå gick han fram till Adorée, bugade vördnadsfullt
och försökte fatta hennes hand &mdash; vilket
emellertid misslyckades.</p>

<p>&mdash; Señorita, sade han högtidligt, som om saken
aldrig varit på tal förut, härmed har jag äran
anhålla om eder hand.</p>

<p>&mdash; Herr markis, svarade Adorée och reste sig
upp, hon också. Ni visar mig en stor ära, señor.</p>

<p>&mdash; Och edert svar, señorita?</p>

<p>&mdash; Jag säger inte nej.</p>

<p><span class="pagenum"><a name="Page_273" id="Page_273">[273]</a></span></p>

<p>Don Ramon hänryckt:</p>

<p>&mdash; Ah!</p>

<p>&mdash; Men inte heller ja.</p>

<p>Don Ramon missräknad:</p>

<p>&mdash; Ah!</p>

<p>&mdash; Sitt ner, herr markis, och låt oss tala om
saken. Det är mera originellt att gräla före än
efter bröllopet. Om vi skulle vara originella!
Det blir ett pikant minne &mdash; efteråt.</p>

<p>&mdash; Ni försöker blanda bort korten, señorita.</p>

<p>&mdash; Tvärt om. Men jag skulle ha lust att lägga
en liten patience med er, herr markis. Patience
är, enligt vad min förmyndare sagt mig, ett fransyskt
ord, som betyder tålamod.</p>

<p>Don Ramon såg ånyo på klockan, suckade, men
fann sig i sitt öde:</p>

<p>&mdash; Lägg ut era kort då, Carmencita, läspade han.</p>

<p>&mdash; Antag först, började Adorée, och hennes
ögon gnistrade av trots, att ni skulle <em class="gesperrt">tvingat</em>
mig till äktenskap i dag klockan två, att ni, mot
min vilja, låtit Padre Leonardo läsa välsignelsen
över oss, välsignelsen, som jag vördar och älskar.
Vad tror ni följden hade blivit, don Ramon?
Se så, gör er inte besvär att fundera ut något
svar. Följderna hade blivit ganska ödesdigra för
er, señor &mdash; om inte i dag, så i morgon, om inte
denna vecka, så nästa. Min far, som var sjökapten
i Cadiz, lärde mig att hantera en kniv, när jag
var barn, och gamla lärdomar sitta bäst i, som
ni vet.</p>

<p><span class="pagenum"><a name="Page_274" id="Page_274">[274]</a></span></p>

<p>Don Ramon blundade. Men så kom han ihåg
en vers av Bajarez och citerade:</p>

<div class="poetry-container">
<div class="poetry">
<div class="verse">»<em class="gesperrt">Ack, döden av din hand</em></div>
<div class="verse"><em class="gesperrt">min levnads smycke blir</em>...»</div>
</div>
</div>

<p>Adorée hånlog, eftersom don Ramon just nu
blundade. Men hennes röst var lenare än det
finaste silke.</p>

<p>&mdash; Så kom jag att tänka på, att det var bra
orätt av mig att inte ge er en chance, eftersom
ert uppträdande, herr markis, inte hade lämnat...
hm... mitt hjärta alldeles oberört.</p>

<p>Don Ramon slog upp ögonen, och i pupillerna
satt en skärva av lycksalighetens förblindelse.</p>

<p>&mdash; Fortsätt, andades han. Min chance...</p>

<p>&mdash; Skicka återbud till Padre Leonardo. Ja, inte
återbud, men bed vår vördnadsvärde vän komma
i övermorgon klockan två i stället för i dag. På
fyrtioåtta timmar blir min vaknande sympati för
er vänd i kärlek, jag kommer till er, räcker er
mina händer &mdash; så här &mdash; och säger: Ramon, jag
är din!</p>

<p>Don Ramon por Falta de Dinero kände en
lätt yrsel under hjässan. Men i det avgörande
ögonblicket slog en sista gnista av förnuft ut i klar
låga, han vände bort huvudet och sade i fast ton:</p>

<p>&mdash; Ni håller mig för narr, señorita. Vad ni
begär är orimligt. Bröllopet är bestämt till i
dag klockan två, och det skall äga rum i dag
klockan två.</p>

<p><span class="pagenum"><a name="Page_275" id="Page_275">[275]</a></span></p>

<p>Adorée nickade.</p>

<p>&mdash; Ni får stå ert kast, herr markis. Nyss kallade
ni mig Carmencita. Men glöm inte hur det gick
med Carmen, när don José sökte tvinga henne till
något, som inte <em class="gesperrt">hon</em> ville. Mitt blod kommer
över ert huvud, don Ramon!</p>

<p>Flickan sade detta så lugnt, som om hon beställt
en kopp choklad på ett konditori. Och det var
tonfallets självklara resignation, som förvirrade
markisen. Det lät som om Adorée Villanueva läst
upp en likgiltig tidningsnotis, på vars sanning
man inte kunde tvivla &mdash; och don Ramon blev
alltmer villrådig.</p>

<p>Han ryckte i sin svarta mustasch:</p>

<p>&mdash; Förutsätt att jag går in på ert förslag &mdash;
vad har jag för garantier, att ni inte försöker
rymma härifrån?</p>

<p>&mdash; Mitt hedersord, svarade Adorée stolt, jag
ger er mitt hedersord på att icke lämna detta hus,
om inte ni samtidigt gör mig sällskap, herr markis.</p>

<p>&mdash; I så fall, sade don Ramon, gick till dörren
och ropade på sin herr Sirius.</p>

<p>&mdash; Ni beger er genast till Padre Leonardo och
meddelar honom, att vigseln är uppskjuten till i
övermorgon klockan två.</p>

<p>Sekreteraren grinade, som om han fått något
surt i mun, men vågade inte annat än lyda. Det
kostade på herr Sirius att tills vidare uppge den
för hans utseende och självaktning smickrande<span class="pagenum"><a name="Page_276" id="Page_276">[276]</a></span>
rollen som titulärpappa åt Adorée Villanueva &mdash;
så som han hade glatt sig åt spektaklet.</p>

<p>Men den väntar inte för länge som väntar på
något gott, tänkte han och tryckte halmhatten ned
i pannan.</p>

<hr class="tb" />

<p>Samma natt vaknade fröken Adorée vid en
skrattsalva, som kunde komma väggarna att
rämna. Hon satte sig förskräckt upp i sängen.</p>

<p>Det var två röster: don Ramons och sekreterarens.
Så här i nattens stillhet trängde ljudet
genom golvplankorna tydligt och klart. Herr
Sirius var uppenbarligen vid ett lysande och skrodersamt
humör &mdash; mellan skrattsalvorna kluckade
hans röst med en hönas belåtna tock-tock-tock,
när hon värpt ett riktigt vackert ägg.</p>

<p>Men det var inte lätt att höra orden. Jo, vänta
&mdash; &mdash; &mdash;</p>

<p>&mdash; Pojken en narr... ljög honom så full som...
resa till Madagaskar... en narr plus en narr gör
två narrar... kunglig förlustelse... näsan så lång
som det svåra året... skaffare åt Saraj Daraïs
harem... säkert mista nacken...</p>

<p>Åter en dånande skrattkrevad.</p>

<p>(När denna episod refererades för Tom Feathertom
blev han alldeles blek; samtidigt svartnade
något djupt inne i ögonen på honom.)</p>

<p>Don Ramons röst föreföll inte så jublande.
Det lät som om han kom med något inkast, en<span class="pagenum"><a name="Page_277" id="Page_277">[277]</a></span>
undran, inte en förebråelse precis, kanske en betänksam
eller reserverad fråga, varvid sekreteraren
hetsade upp sig till en fullständig extas av ett
förorättat eller misskänt geni. Men just när samtalet
hotade att löpa in på det öppna grälets
växelspår hördes en spefull röst från gatan deklamera
något om broderlig sämja i nattens sena
timme. Detta inpass blåste plötsligt ut samtalet
där nere.</p>

<p>Allt blev tyst igen och fröken Adorée lade ned
sitt huvud på kudden igen &mdash; ett huvud med en
trött och förvirrad hjärna.</p>

<hr class="tb" />

<p>Nu skulle det ske. Nu eller aldrig.</p>

<p>&mdash; Jo, svarade Adorée till svar på don Ramons
fråga, med sömnen har det inte varit någon fara.
Gud vet var jag fått en sådan blixtrande huvudvärk
ifrån.</p>

<p>Och därmed lutade hon pannan i handen med
en obeskrivlig behagfull och sorgmodig gest.
Markisen däremot sträckte armarna mot taket och
bedyrade, att han ville ge år av sitt liv för att
befria detta sköna huvud från den obetydligaste
av smärtförnimmelser &mdash; och slutade med att
erbjuda ett aspirinpulver.</p>

<p>&mdash; Nej tack, sade Adorée vänligt, aspirin är
nog bra, men det hjälper inte mot den här sortens
huvudvärk.</p>

<p><span class="pagenum"><a name="Page_278" id="Page_278">[278]</a></span></p>

<p>&mdash; Förstår jag er rätt, señorita? Ni känner
något botemedel? Namngiv det, och om det så
skall kos...</p>

<p>Adorée smålog trött och tacksamt &mdash; bra teater
&mdash; och slöt ögonlocken, liksom för att stänga
till slussarna för smärtan.</p>

<p>&mdash; Det enda jag behöver är frisk luft, sade
Adorée. Ni förstår, herr markis, jag är van att
vistas ute rätt mycket &mdash; och här äro fönstren låsta
med nyckel. Jag kan inte andas...</p>

<p>&mdash; Hm, var det enda don Ramon kunde säga,
ty trots sin kärlek till lyriken var han knipslug
som en fläskhandlare. Om fröken Villanueva
bara kom ut på gatan &mdash; ja, sedan kunde man
inte så noga veta...</p>

<p>&mdash; Låt oss göra en promenad i bil, föreslog
Adorée, ni har ju en vagn! Jag vågar ta gift på
att huvudvärken går över i en handvändning.</p>

<p>Markisen ville nog bra gärna, men han tordes
inte. Det går många ynkryggar omkring i världen,
vilka tjusat till flickor med sin skicklighet att styra
en bil eller en segelbåt, eller att skjuta prick med
en bössa, och don Ramon ville brinnande gärna
visa, att han kunde sluka Sydafrikas landsvägar
med en aptit, motsvarande hundra kilometer i
timmen. Men det fanns något som han ville, eller
rättare <em class="gesperrt">inte</em> ville, med ännu starkare intensitet,
och det var att äventyra besittningen av fröken
Villanueva. Därför sade han:</p>

<p>&mdash; Vad ni begär låter sig inte göra, señorita.<span class="pagenum"><a name="Page_279" id="Page_279">[279]</a></span>
Men... Men ett fönster skulle vi ju alltid kunna
öppna, åtminstone ett av de mindre. Kanske två
fönster, om ni lovar, att...</p>

<p>Adorée svängde om stolen, så att hon kom att
vända ryggen åt den så kallade markisen. Attityden
var så uttrycksfull den bara kunde vara &mdash;
och don Ramon por Falta de Dinero siktade
genom den kastiljanska lyrikens opaltöcken ett
askgrått moln med hotfullt karmosinröda kanter.
Molnet svällde plötsligt, när Adorée med föraktfull
röst insinuerade:</p>

<p>&mdash; Skulle ni vara feg, herr markis? Det vore
ganska fatalt &mdash; i så fall lär Padre Leonardo ha
kunnat officiera...</p>

<p>&mdash; Nej, nej, nej, bedyrade don Ramon, tro
inte att jag är rädd, Querida! Men antag, att allt
vad ni sagt mig om vaknande sympati, framtida
lycka och så vidare inte varit så &mdash; ja, kort och
gott... allvarligt menat. Tanken är naturligtvis
orimlig, men en stor spansk filosof lär oss att det
orimliga är det enda rimliga... Var så god och
vänd ansiktet hit, señorita.</p>

<p>&mdash; Det faller mig inte in, señor.</p>

<p>&mdash; Jag <em class="gesperrt">ber</em> er att vända om stolen.</p>

<p>&mdash; Det tjänar ingenting till.</p>

<p>&mdash; Jag <em class="gesperrt">befaller</em> er, señorita.</p>

<p>&mdash; Dåre, mumlade fröken Adorée och ryckte på
axlarna.</p>

<p>Följden blev att don Ramon fick göra en kringgående
rörelse, och när han mötte Adorées ögon<span class="pagenum"><a name="Page_280" id="Page_280">[280]</a></span>
var caballeron redan genomträngd av övertygelsen
att han började verka något litet löjlig. Denna
misstanke satte den ödesdigra hullingen i hans
själ.</p>

<p>&mdash; Om en halv timme, sade han, skall min
chokladbruna bil vara färdig att föra er, min
högt älskade, ut på en promenad till False bay.
Men ni misstycker kanske inte, att min sekreterare,
herr Sirius, ser till att ni blir väl installerad vid
min sida i bilen. Och sedan kommer jag inte att
hålla någon hastighet som är <em class="gesperrt">lägre</em> än femtio
kilometer i timmen. Har ni fortfarande lust att
följa med, señorita?</p>

<p>&mdash; Ja, svarade Adorée och log. För mig får ni
köra hur fort ni vill. Nu går jag och tar på mig
den gröna kappan, som för några veckor sedan
var akterstäderskans ögonlust ombord på Lorenzo.
Au revoir, señor.</p>

<p>Herr Sirius var som en fanatisk vaktpost i
hälarna på Adorée, när hon satte sig upp i den
chokladbruna vid sidan av don Ramon, som knöt
handen kring spaken så knogarna vitnade. Sekreterarens
nit tillät honom inte att lämna vagnen
förrän den redan fått den fart som gjorde ett
hoppäventyr inte bara riskabelt utan tämligen
ödesdigert. Han sprang vid sidan av åkdonet tills
don Ramon släppte på så mycket gas han kunde
och motorn stönade av iver och arbetslust. Hjulgummit
fräste åt asfalten med osläcklig kilometeraptit.</p>

<p><span class="pagenum"><a name="Page_281" id="Page_281">[281]</a></span></p>

<p>Adorée satt nu endast och väntade på ett tillfälle.
Någon plan hade hon inte gjort upp, men
väl hade hon svurit en dyr, spansk ed att inte
återvända till villan i sällskap med don Ramon
por Falta de Dinero. Hellre en katastrof med risk
för liv och skelett...</p>

<p>&mdash; Se, utropade flickebarnet, när bilen svängde
in på den avtagsväg åt höger, som leder till
engelska regeringens magasin för förvaring av
reservdelar till krigshamnsbyggnaderna, se, så
vackert det är! Titta, markis, så underbart solen
speglar sig i zinktakets miniatyrvågor.</p>

<p>Men markisen bara nickade. Han saktade inte
farten en smul, snarare tvärtom, och liksom för
att stryka under att han inte hört något av vad
fröken Villanueva sagt, gav han gaspedalen en
törn med foten, så det blev ett sjuhelsikes väsen i
motorn. Det föreföll som cylindrarna fått storhetsvansinne
och ville agera mitraljös... Undan gick
färden efter högra landsvägskanten och det med
brak utsända bensinmängda dammet stod som en
blåkullakvast efter bilens rygg.</p>

<p>Plötsligt varsnade flickan, som satt till vänster
om vår aristokratiske chaufför, att landsvägsdiket
på höger sida bjöd rika möjligheter till en kupp.
Det sluttade ned mot en grön äng med högt, för
vinden vaggande gräs och det dröjde inte tre
sekunder innan hon mjukt lagt sin ena hand på
markisens. Väl inklämd var älskaren mellan ratt,
spakar och pedaler &mdash; och så konfunderad blev<span class="pagenum"><a name="Page_282" id="Page_282">[282]</a></span>
herr markisen vid beröringen av Adorées mjuka
fingertoppar, att han bums slog ifrån gasen.
Bilen saktade farten och i nästa ögonblick hade
Adorée dragit styrhjulet åt sig med en våldsam
knyck &mdash; samtidigt som hon hoppade ur, åt
vänster. Ekipaget välte nästan i samma sekund
över åt höger, don Ramon por Falta de Dinero
kunde inte befria sig från bilgrejornas famntag
utan gjorde sällskap i kullerbyttan, fick en knäck
i skallen och låg där.</p>

<p>Fröken Villanueva var hårdhjärtad nog att
lämna både markis och bil och springande ge sig
av mot den på ett gevärshåll skymtande Kapstaden.
Efter två timmar befann hon sig, flämtande,
men vid briljant humör i hotell van Leekens
hall.</p>

<p>&mdash; Mr Grenander?</p>

<p>En blick på tavlan, ett bläddrande i främlingsboken,
en telefonringning.</p>

<p>&mdash; Mr Grenander har rest.</p>

<p>&mdash; När?</p>

<p>&mdash; Vet inte. Tillträdde min plats i morse. Mr
Grenander finns icke här, det är allt jag kan upplysa
er om.</p>

<p>Fröken Villanueva gick.</p>

<p>Hon var inte alls förtvivlad, knappt överraskad.
Egentligen bara glad att vara kvitt markisen och
gladast över att ha kört honom i diket &mdash; ett äventyr
som inte borde avlöpa utan märken för framtiden
i detta tvålfagra ansikte. Alberto... Ja,<span class="pagenum"><a name="Page_283" id="Page_283">[283]</a></span>
Alberto skulle hon nog hitta. Alberto mio, <em class="gesperrt">om</em>
han bara vore riktigt orolig... Rätt åt honom,
rätt åt honom, med sina gamla dumma sydafrikanska
kolonier.</p>

<p>Men någonstans måste hon ju gå. Furstbiskopen
hade sagt namnet på ett hotell &mdash; var
det inte Royal?...</p>

<p>Resten av Adorées äventyr kan vara berättad
med tre rader.</p>

<p>Furstbiskopen gjorde sin plikt som den gamle
fine man han var &mdash; satte i gång en hel liten armé
kunskapare för att få tag i herr Grenander. Men
det var inte så lätt, ty redaktören var ju på väg
till Madagaskar och några solvarv senare satt han
i sinkabirum.</p>

<p>Och i detta oskyldiga romankapitel kan livsfilosofen
spegla sin empiri &mdash; Adorée söker herr
Grenander, herr Grenander söker Adorée, en förtvivlad
cirkel på ön Madagaskar och en icke
mindre förtvivlad i Kapstaden. Hade livet varit så
trubbigt och omedgörligt och avigt som det brukar
vara, skulle dessa båda cirklar naturligtvis aldrig
tangerat varandra, och min roman hade då verkligen
fått ett bedrövligt slut. Men till all lycka
erinrade sig Adorée att hon glömt kvar sin väska
i en av bilens fickor och animerade furstbiskopen
att ta reda på den &mdash; utan uppståndelse och
sensation. Ty det <em class="gesperrt">kunde</em> ju tänkas att hela
utställningen inte var något annat än en rävsax...</p>

<p>Det sätt på vilket hans helighet fullgjorde<span class="pagenum"><a name="Page_284" id="Page_284">[284]</a></span>
Adorées uppdrag känna mina läsare redan &mdash;
ävensom följderna av ifrågavarande expedition.
Tom Feathertom skröt, för sin del, alldeles hemskt
över den patenterade råttfällan, ville göra troligt
att hela kalaset var anordnat för att få en furstlig
biskop på kroken, men ingen trodde honom. Inte
ens herr Grenander, som likväl gjorde allt i
världen för att övertyga Tom om sin tacksamhet.</p>

<hr class="chap" />

<p><span class="pagenum"><a name="Page_285" id="Page_285">[285]</a></span></p>

<h3 id="TJUGUFORSTA_KAPITLET">TJUGUFÖRSTA KAPITLET.<br />
<span class="smaller">»Innehållet jag sagt er &mdash; spelet kan börja.»</span></h3>

<p>Det var en båt, som hette Mac Lean, en hygglig
passagerareångare med två propellrar, tre skorstenar,
en neger till översteward och en tjock rödblond
kapten med silkesbroderad väst och ärggrön
kravatt. Båten låg vid piren i Kapstaden och
skulle just ge sig i väg till Europa &mdash; en lång
och äventyrlig färd, men det kunde då inte synas
på två förstaklasspassagerare, som redan installerat
sig i ett par korgstolar på akterdäck.</p>

<p>Närmast soltältets vinkel satt damen, en ung
fru &mdash; å om ni visste vad hon var söt och glad och
rar! &mdash; och gemålen höll till i stolen bredvid.
Jag vill inte citera vad de sade varandra, ty det
var mest pjolt, men herr Grenander var så säker
i korken som bara en egenkär äkta man på fyrtio
år kan vara. Han hade ett sätt att behandla sin
fru, som om han inte gjort annat än övat sig för
den sporten hela sitt liv.</p>

<p>&mdash; Adorée, sade herr Grenander, du skall gå<span class="pagenum"><a name="Page_286" id="Page_286">[286]</a></span>
fram till relingen och vinka adjö åt vår älskade
furstbiskop.</p>

<p>Adorée gick.</p>

<p>Mac Leans kapten höjde sin röst, vars klang
hade en inte obehaglig strävhet av gammal god
skotsk whisky, och kommandoorden skuro genom
middagens varma luft. En bogserångare låg med
andtäppa strax under babords fallrep &mdash; om någon
assistens skulle behövas. Förtöjningarna akter ut
släppte den ena efter den andra och i Mac Leans
maskinrum stod andre maskinisten och bara väntade
på att visarna på tavlan...</p>

<p>Då skulle man ha sett.</p>

<p>Det stod som en sky av en bil, som fräste ned
mot båten. Åket hade inte stoppat när en manlig
individ skuttade ur och med tre språng förskaffade
sig ombord. Det var en lång, gänglig pojke med
semitiska anletsdrag och starkt upphetsad hy.</p>

<p>I samma ögonblick svängde visarna nere i Mac
Leans maskinrum runt och propellrarna började
vräka upp vatten, som genast slogs till världens
stoltaste gräddskum. Ångaren hade startat för
sin resa norr ut.</p>

<p>&mdash; Vad i herrans namn, sade herr Grenander.
Är det du, Tom?</p>

<p>&mdash; Ja, ers excellens, svarade Tom, det blir en
fripassagerare på hemresan också... om ni inte
vill betala biljetten.</p>

<p>Herr Grenander var riktigt rörd.</p>

<p>&mdash; Käre Tom, sade han bara och lyfte på glasögonen,<span class="pagenum"><a name="Page_287" id="Page_287">[287]</a></span>
käre gamle Tom, älskade gosse. Men
varför kunde du inte besluta dig att...</p>

<p>Tom lade ett finger på läpparna.</p>

<p>&mdash; Säg ingenting mera, sir. Jag är eftersökt
av myndigheterna där borta. Om inte ett pris
redan är satt på mitt huvud, så beror det bara
på, att man inte hunnit med den saken. Det
är riskabelt att förgripa sig på polisen, som ni
kanske vet.</p>

<p>&mdash; Vad har du gjort, Tom?</p>

<p>&mdash; Ingenting, sir. Bagateller åtminstone. Minns
ni herr Sirius, sir?</p>

<p>Herr Grenander nickade.</p>

<p>&mdash; Jag knyckte honom mitt i patrulleringen.
Helt enkelt ett snilledrag. Två pojkar voro vi.
Smörj, sir, mycket smörj. Jag vill bli hängd om
herr Sirius kan röra sig på sex månader... Och vad
hans färg beträffar, så är den inte halmgul längre.
En professor i målarlära skulle intyga, att det
inte finns en enda liten nyans på hela färgskalan,
som saknas på herr Sirius’ kropp.</p>

<p>Och Tom gnuggade förtjust sina händer.</p>

<p>Men litet senare på dagen, när ingenting annat
än ett djupt koboltfärgat hav och muntert blinkande
stjärnor syntes, började herr Grenander
orda om sin framtid &mdash; till omväxling med andra
samtalsämnen, vilkas kurs den nyvordna excellensan
av Madagaskar bestämde.</p>

<p>De sutto alltjämt i däcksstolarna &mdash; natten var,
ja, kort och gott, balsamisk.</p>

<p><span class="pagenum"><a name="Page_288" id="Page_288">[288]</a></span></p>

<p>&mdash; Jag undrar just, yttrade herr Grenander betänksamt,
vad redaktionen skall säga om mitt sätt
att sköta ett anförtrott uppdrag. Inte lär vi störta
regeringen på min expedition.</p>

<p>&mdash; Kanske inte, förmodade Adorée och smög
sin hand &mdash; tro inte det var första gången! &mdash;
mellan herr Grenanders båda. Men vad kan de
göra med dig? Älskade!</p>

<p>&mdash; Kolonierna, började herr Grenander, men
längre kom han inte. Adorée lade sin lilla hand
över hans mun.</p>

<p>&mdash; Du har ju mej, sade hon, vad ska du då
med kolonierna att göra?</p>

<p>&mdash; Naturligtvis, intygade Saraj Daraïs excellens
(med rättighet att hålla tjugufyra livegna), naturligtvis.
Jag ger kolonierna så många som flyger
och far, men något skall man ju ha att leva på.
Och framför allt att skriva om.</p>

<p>Madame Adorée Grenander försökte:</p>

<p>&mdash; Madagaskar kan du inte göra några artiklar
av?!...</p>

<p>Herr Grenander funderade ett litet tag.</p>

<p>&mdash; Naturligtvis inte. Inga artiklar. Men. Vem
vet? Kanske en roman.</p>

<p>Och Södra korset flammade &mdash; stjärnbilden som
säges föda så många dåraktiga tankar i människors
hjärnor.</p>

<hr class="chap" />

<h2>INNEHÅLL.</h2>

<table summary="Innehåll">
  <tr>
    <td class="center" colspan="3">FÖRRA DELEN.</td>
  </tr>
  <tr>
    <td colspan="2"><b><i>Om Leppin inte gått på cirkus</i></b></td>
    <td class="right"><a href="#FORRA_DELEN">5</a></td>
  </tr>
  <tr>
    <td class="center" colspan="3">SENARE DELEN.</td>
  </tr>
  <tr>
    <td colspan="2"><b><i>Herr Grenanders expedition</i></b></td>
    <td class="right"><a href="#SENARE_DELEN">51</a></td>
  </tr>
  <tr>
    <td class="right">1.</td>
    <td>Lorenzo</td>
    <td class="right"><a href="#FORSTA_KAPITLET">53</a></td>
  </tr>
  <tr>
    <td class="right">2.</td>
    <td>D:r Morin öppnar en åder</td>
    <td class="right"><a href="#ANDRA_KAPITLET">61</a></td>
  </tr>
  <tr>
    <td class="right">3.</td>
    <td>I förhör</td>
    <td class="right"><a href="#TREDJE_KAPITLET">69</a></td>
  </tr>
  <tr>
    <td class="right">4.</td>
    <td>Don Ramon vill duellera</td>
    <td class="right"><a href="#FJARDE_KAPITLET">78</a></td>
  </tr>
  <tr>
    <td class="right">5.</td>
    <td>En tullvisitation med konsekvenser</td>
    <td class="right"><a href="#FEMTE_KAPITLET">94</a></td>
  </tr>
  <tr>
    <td class="right">6.</td>
    <td>Herr Grenander får sin uppfattning om ordningsmakten korrigerad</td>
    <td class="right"><a href="#SJATTE_KAPITLET">101</a></td>
  </tr>
  <tr>
    <td class="right">7.</td>
    <td>Herr Grenander hittar en dam på sin balkong</td>
    <td class="right"><a href="#SJUNDE_KAPITLET">108</a></td>
  </tr>
  <tr>
    <td class="right">8.</td>
    <td>Slumpen</td>
    <td class="right"><a href="#ATTONDE_KAPITLET">119</a></td>
  </tr>
  <tr>
    <td class="right">9.</td>
    <td>Herr Sirius</td>
    <td class="right"><a href="#NIONDE_KAPITLET">128</a></td>
  </tr>
  <tr>
    <td class="right">10.</td>
    <td>En geografilektion</td>
    <td class="right"><a href="#TIONDE_KAPITLET">136</a></td>
  </tr>
  <tr>
    <td class="right">11.</td>
    <td>Den väntar inte för länge...</td>
    <td class="right"><a href="#ELFTE_KAPITLET">143</a></td>
  </tr>
  <tr>
    <td class="right">12.</td>
    <td>Kring ett harem</td>
    <td class="right"><a href="#TOLFTE_KAPITLET">151</a></td>
  </tr>
  <tr>
    <td class="right">13.</td>
    <td>En bukett av bajonetter</td>
    <td class="right"><a href="#TRETTONDE_KAPITLET">162</a></td>
  </tr>
  <tr>
    <td class="right">14.</td>
    <td>Sista natten</td>
    <td class="right"><a href="#FJORTONDE_KAPITLET">177</a></td>
  </tr>
  <tr>
    <td class="right">15.</td>
    <td>Avrättning</td>
    <td class="right"><a href="#FEMTONDE_KAPITLET">194</a></td>
  </tr>
  <tr>
    <td class="right">16.</td>
    <td>Den chokladfärgade bilen</td>
    <td class="right"><a href="#SEXTONDE_KAPITLET">218</a></td>
  </tr>
  <tr>
    <td class="right">17.</td>
    <td>Råttfällan</td>
    <td class="right"><a href="#SJUTTONDE_KAPITLET">235</a></td>
  </tr>
  <tr>
    <td class="right">18.</td>
    <td>Råttan</td>
    <td class="right"><a href="#ADERTONDE_KAPITLET">247</a></td>
  </tr>
  <tr>
    <td class="right">19.</td>
    <td>Ett kort men tillfredsställande kapitel</td>
    <td class="right"><a href="#NITTONDE_KAPITLET">253</a></td>
  </tr>
  <tr>
    <td class="right">20.</td>
    <td>Adorées äventyr</td>
    <td class="right"><a href="#TJUGONDE_KAPITLET">259</a></td>
  </tr>
  <tr>
    <td class="right">21.</td>
    <td>»Innehållet jag sagt er &mdash; spelet kan börja»</td>
    <td class="right"><a href="#TJUGUFORSTA_KAPITLET">285</a></td>
  </tr>
</table>

<hr class="chap" />

<p class="center larger">“En bekantskap värd att stifta är”</p>

<p class="center larger"><span class="u">FRANK HELLER</span></p>

<p class="center">som på <b><i>Albert Bonniers</i></b> förlag utgivit fyra “<i>intressanta
och fängslande äventyrsböcker</i>”:</p>

<p class="hanging"><span class="book"><i>I hasardens huvudstad.</i></span> 3:e uppl. 3 kr.</p>

<div class="smaller">

<p>»Pikanta eller sensationella interiörer från det kontinentala
njutningslivet... En <i>frisk</i> och <i>intelligent</i> berättarton.»</p>

<p class="right">Dagens Nyheter.</p>

<p>»<i>Som förströelselitteratur står Hellers äventyrsnoveller
ovanligt högt.</i>»</p>

<p class="right">Fredrik Böök i Sv. Dagbladet.</p>

<p>»<i>Verkligen roande och ovanligt piggt skriven.</i>»</p>

<p class="right">Aftonbladet.</p>

</div>

<p class="hanging"><span class="book"><i>Herr Collins affärer i London.</i></span></p>

<p>4:e uppl. 3:50.</p>

<div class="smaller">

<p>»<i>Äntligen en rolig bok, en riktigt genomrolig bok...
Litterär från början till slut</i>. Författaren visar sig behärska
sin genre med ett här i Sverige mindre vanligt
mästerskap.»</p>

<p class="right">Ane Randel i Sv. Dagbladet.</p>

</div>

<p class="hanging"><span class="book"><i>Storhertigens finanser.</i></span> 4:e uppl. 3:50.</p>

<div class="smaller">

<p>»<i>Förf:n är klipsk, ja intelligent, han är uppfinningsrik
och elegant. &mdash; Boken är skriven med briljant humör. &mdash;
Utan tvivel Frank Hellers spirituellaste och roligaste bok
hitintills.</i>»</p>

<p class="right">Fredrik Böök i Sv. Dagbladet.</p>

</div>

<p class="hanging"><span class="book"><i>Herr Leroux i luften.</i></span> 3 kr.</p>

<div class="smaller">

<p>»Samma medryckande fart i stilen, samma oförvägenhet
i ämnesvalet och säkerhet i berättandet, som grundlagt och
befäst Frank Hellers rykte, som en god äventyrsförfattare
av litterär kvalitet.»</p>

<p class="right">Stockholms-Tidningen.</p>

</div>

<hr class="chap" />

<p class="center">På <b>Albert Bonniers</b> förlag ha förut utkommit av</p>

<p class="center larger">ANDERS EJE:</p>

<p class="hanging"><span class="book">Bluffare.</span> Typer från Kosmopolis. Pris 1:75.</p>

<div class="smaller">

<p>Förf. har gjort sina studier på liv och människor i sydamerikanska
städer och lämnar därifrån bilder, som frapperar
genom ursprunglighet i kontoren och intensitet i rörelsen. Stilen
är ovanligt uttrycksfull...</p>

<p class="right">Sven Söderman i Stockholms Dagblad.</p>

<p>Det lyser en helt befriende munter Glans og Friskhed ud
fra de smaa sydamerikanske Fortællinger, som den svenske Forfatter
Anders Eje just har sendt ud.</p>

<p class="right">Politiken.</p>

</div>

<p class="hanging"><span class="book">En ohygglig misstanke.</span> Roman. Pris 1 kr.</p>

<div class="smaller">

<p>En märklig bok, en ganska uppskakande och allvarlig bok.</p>

<p class="right">Aftonbladet.</p>

<p>Boken är skriven med verklig schwung och med en psykologisk
karaktäriseringsförmåga, som håller läsaren i en jämn dov spänning.</p>

<p class="right">Skånska Dagbladet.</p>

</div>

<p class="hanging"><span class="book">Hans hustrus förflutna.</span> Ett kåseri om en
flicka och en mormonpräst. Pris 1 kr.</p>

<div class="smaller">

<p>Anders Ejes roman har liv och omväxling, den utmärker
sig för en i hög grad osökt, lekande stil...</p>

<p class="right">Daniel Fallström i Stockholms-Tidningen.</p>

<p>Figurerna äro tecknade med god psykologisk blick, dialogen
går lätt och staffaget är skickligt gjort.</p>

<p class="right">S. K-n i Dagens Nyheter.</p>

<p>Anders Eje har med sin nya bok ännu en gång visat, att
han fullständigt behärskar den konstform han valt. Ty det är
en verklig konst att skriva underhållande och litterärt på samma
gång.</p>

<p class="right">A. R. i Svenska Dagbladet.</p>

</div>

<p class="hanging"><span class="book">För kung och fädernesland.</span> Med landstormsmän
i fält. Pris 1:50.</p>

<div class="smaller">

<p>Landstormsmännen äro att gratulera till sin krönika.</p>

<p class="right">K. B. i Stockholms-Tidningen.</p>

<p>Det är ett riktigt litet monument över den svenska landstormsmannen,
Anders Eje rest i denna väl skrivna bok.</p>

<p class="right">Dagens Nyheter.</p>

</div>

<p class="hanging"><span class="book">Georg Kessers generalkupp.</span> En roman om
några skojare, en verklig prins och en förtjusande
fröken. 2:a uppl. Pris 3 kr.</p>

<div class="smaller">

<p>En riktigt spännande och rolig äventyrsbok &mdash; men samtidigt
en äventyrsbok av litterär kvalité.</p>

<p class="right">Stockholms Dagblad.</p>

<p>Kvick, underhållande stil, och otrolig uppfinningsförmåga.</p>

<p class="right">Stockholms-Tidningen.</p>

</div>








<pre>





End of Project Gutenberg's Hans excellens av Madagaskar, by Anders Eje

*** END OF THIS PROJECT GUTENBERG EBOOK HANS EXCELLENS AV MADAGASKAR ***

***** This file should be named 54443-h.htm or 54443-h.zip *****
This and all associated files of various formats will be found in:
        http://www.gutenberg.org/5/4/4/4/54443/

Produced by ronnie sahlberg and the Online Distributed
Proofreading Team at http://www.pgdp.net (This book was
produced from scanned images of public domain material
from the Google Books project.)


Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org Section 3. Information about the Project Gutenberg
Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
